# -*- mode: mandoku-view; -*-
#+TITLE: 澗泉集
#+DATE: 2015-08-25 00:05:11.751635
#+PROPERTY: ID KR4d0342
#+PROPERTY: BASEEDITION WYG    
#+PROPERTY: JUAN 卷一
<pb:KR4d0342_WYG_001-1a>¶
欽定四庫全書¶
　澗泉集巻一　　　　　　　宋　韓淲　撰¶
　　五言古詩¶
　　　春晝¶
青春白晝永一日如兩日平心得淑景佳思入詩律湖¶
山氣姿媚海汐聲蕩潏迴旋且迴旋楊花滿書室¶
　　　春隂¶
春雨𤼵山溜花事回綠隂東家舉杯酒為我成芳斟蝶¶
<pb:KR4d0342_WYG_001-1b>¶
遶鶯流音輕雲晩沉沉揮手惜素心入林驚未深¶
　　　苦隂¶
梅熟麥秀時濃隂多轉晴礎潤雷掣電溝壑須臾平清¶
風四起處鬱蒸或不輕今茲冷氣深經旬壓簷聲¶
　　　正月二十七日¶
晨興啟蓬門緑樹有啼鶯山風逺逺來墟煙低低横水¶
冩蔽芾影岸束湍瀨聲春事曽幾何孤花尚含情¶
　　　春晚¶
<pb:KR4d0342_WYG_001-2a>¶
餘靄浄麥岐流暉轉蘭臯燕壘落梁塵漁舠激碕濤芳¶
斟競飛斚綺思歸搖毫良燕氣清和物色如春韶¶
　　　春分前一日¶
沉沉聴雨坐瓶花養香梅鼻觀得此供息定本氣回春¶
陽已大壯隂雲尚難開小忩千葉黄眼塵一清哉¶
青青葉中蘭庭幽有餘芳新葩明輕莖知我春晝長安¶
得滋九畹命騷與争光風泛不須紉深林宜永藏¶
細雨桃樹枝依流欲舒紅水深相𤼵揮倍覺多春工從¶
<pb:KR4d0342_WYG_001-2b>¶
渠武陵源不與人跡通馮生天地間我汝俱樊籠¶
柳已綠可愛溪風更搖之人居春氣中安知物熈熈常¶
年二三月醉眼不自持摩挲此瞢騰老去今其時¶
草色老春薺氣數戚已分流光生鬢絲日暮江東雲故¶
交本不多零落那忍聞墻隂雨凄凄夕陽何時熏¶
　　　避暑¶
亭午暑未凉竹隂訪泉石泉源徹底清石色半痕碧幽¶
處鳥聲流閑中人意適風微一幅巾林深轉虛寂¶
<pb:KR4d0342_WYG_001-3a>¶
　　　秋意¶
秋意不堪老宦情惟自悲蕭蕭風雨中吟哦漫尋詩古¶
來騷雅士常恐歸計遲此事不難辦無語王謝兒¶
　　　二十九日寒食(按詩四首其一首見/七律二首見七絶)¶
花間雨未亁强飲食猶寒山澗得名流豈曰俗相看晉¶
文綿上田徃事今鼻酸江南好風景且取文酒懽¶
　　　清明¶
既喜寒食晴復值清明雨山空洗雨花零落蔽泥土&KR0113;¶
<pb:KR4d0342_WYG_001-3b>¶
林𤼵新葉青綠粲莫數雖云風日異景物俱可覩犂鉏¶
動逺村愈覺愛農圃形跡欣得閑持醪醉為主¶
　　　上饒禊飲¶
流芳報花信暢叙記東晉何知胸崔嵬未覺景急峻泛¶
觴河陽春庻且雅俗鎮¶
　　　九日錢塘江¶
九日風凄𦂳扁舟𤼵龕山龕山正自佳況復江水間吳¶
歌動兩漿泝洄過滄灣雖無菊可把矯首雲斑斑¶
<pb:KR4d0342_WYG_001-4a>¶
　　　九日次前韻答賦徳乆¶
客裏素秋節誰復同襟期黄花雖滿眼何意采摘之古¶
今曠達人把此顔為怡謂可制頽齡屬興深于茲淵明¶
南山下放浪東籬枝白衣縱莫至自惜草木姿斯辰天¶
隂隂雲深翳晴曦更想杜陵老抱病登䑓時我欲事嘯¶
歌舒憂以娛悲悠悠時序心搖毫漫致詞¶
　　　九日次陶韻¶
草木易黄落倐然時序交豈無素心人松栢不改凋今¶
<pb:KR4d0342_WYG_001-4b>¶
日我重九惘然風度髙起尋得良覿南鴈將横霄誇毗¶
信誰子短世亦已勞旱暵乃天運惔焚禾榖焦一歌百¶
世蘇重歌千載陶唱予而和汝其雨復崇朝¶
　　　九日¶
悠悠兩髙峯眇眇見落木病餘老身倦登樓謾伸蹜茲¶
晨有何味酒面欲汎菊常年得重九髙興必徴逐誰知¶
嬾出門搔髮鬢已秃子雲雖識字君平唯賣卜坐久風¶
頗怒新霜夜來肅¶
<pb:KR4d0342_WYG_001-5a>¶
野色荒荒白嵐光𨼆𨼆青家鄉未千里客路復長亭絶¶
景詩難狀多愁酒易醒西風攪黄葉興寄託鴻㝠¶
　　　除夕前兩日示秉¶
雪風吹溪雲晝刻催嵗律歡傳頌椒花餞嵗欲何出舉¶
頭荒山廬氷澗溜凄瑟兩鬢已顛童種種不滿櫛題輿¶
得斯文愛士欲黼黻團呼一樽酒清言了人物四座各¶
盡情燭䟦屢剪拂如愚於席間踸踔倍勃窣授簡而供¶
令古興亦豈不¶
<pb:KR4d0342_WYG_001-5b>¶
　　　二十五日¶
焚香得深居清風養幽抱杜鵑來何遲鴻鴈去常早微¶
瀾響溝流積潤滑磴道綿綿百草長春風雨中老¶
　　　三月八日¶
晝閑春婉婉草樹轉花事人誰用吾情我自順吾意江¶
山不徒吟城郭亦可醉隂隂起晴風相賞豈云易方齋¶
既虛清山堂亦深翠來燕翩翩歸啼鵑𦕈𦕈至時物付¶
芳華所惜者風誼¶
<pb:KR4d0342_WYG_001-6a>¶
春濃自徘徊我歌亦其事峥嶸眼中人磊磈言外意何¶
哉非達也拂石醒小醉棋枰隨圎方目擊勝敗易冷齋¶
芹泮地坐久濕空翠了無官曹塵所以野老至汎乎不¶
繫舟未數長沙誼¶
所貴知者希初不與人事飄風擊墜瓦彼豈有本意百¶
爾我所思豈必待熟醉烈士徒殉名歸潔似圗易鱣鯨¶
困螻螘蘭苕巢翡翠廣心之昭融巽語之極至何若於¶
燕閒相與談仁誼¶
<pb:KR4d0342_WYG_001-6b>¶
　　　初九日¶
山空草木長明日欲立夏俄頃一蟬鳴節物便相亞平¶
心閱四時益覺運而化殘杯了清晝新香度深夜風雨¶
隂陽間悠悠嬾悲咤¶
　　　十月初十日¶
南忩午逾暖日氣烘人衣徒有蒼蠅聲甚無鴻雁飛老¶
身漫自伸老眼其疇依摩挲根塵間瓦溝霜已晞¶
　　　晦日即事示同逰¶
<pb:KR4d0342_WYG_001-7a>¶
閒居誰與娛寂歴滿黄葉冬晴日氣午乗暖得歩屧兒¶
僕為鉏園俛仰纔自愜親朋忽過我少坐情意浹烹茶¶
味既爽穿林景逾接縱逰星居寺僧房頗稠疊隨流覺¶
路熟更見沙觜渉道院出香鼎春山弄書篋留連一兩¶
杯設飯羮用筴亭虛列峯巒溪浄映城堞躋攀重閣晚¶
覽句費目睫歸歟語河梁分手興未帖吾衰子俱壯嵗¶
莫何術業從來評道徳亦必在耕獵好惡空紛拏利害¶
漫懾怯郡國有惠養朝家有調燮孫臏為斷足范睢至¶
<pb:KR4d0342_WYG_001-7b>¶
折脅尚能變軒昻未信秪萎苶莊知冥靈春佛説惡濁¶
刼無視霧氣蒸飛鳶墮跕跕¶
　　　十二月二十八日¶
寂寂園中林脉脉林下泉蕭閑嵗云暮老身欲何言不¶
畏日月駛但笑霜雪繁人生本非惡往往迷宿愆昏明¶
夜復旦寒雲滿空山瓶儲粟粒罄交舊無徃還塵埃豈¶
不知冠緌易牽纒五鼎食與烹寸景能幾年心境互生¶
滅雅俗相移遷危坐明檠燈爐香更清然¶
<pb:KR4d0342_WYG_001-8a>¶
　　　日長¶
日長林影聚早暮氣彌清既自罕人跡而猶聞市聲物¶
生各有態境異俱忘情門前酒誰來吾其撞餘醒¶
　　　落日¶
落日青松間疎明山翠寒誰於元氣中弄此赤玉丸我¶
心本清陽隂濁不可干虞淵下可取快飲盃勿乾¶
　　　喜晴¶
積日困秋雨曉起天開明披軒納晴光樹影當堦横遙¶
<pb:KR4d0342_WYG_001-8b>¶
聞𤣥蟬急忽見翠羽輕整衣聚足坐似覺天籟清身形¶
百年爾衣食苦强營運化有理道超然得此生¶
　　　晚晴¶
兩年元日隂今年元日晴㣲霜起清寒人物多歡聲行¶
都占江海魚鹽易經營何時復三京萬世開太平¶
　　　掩闗月色滿牕宴坐乆之¶
雲牕月當午小醉人未眠兒童鼻鼾雷聴息方綿綿萬¶
籟一以虛性地開其天入林山自深金澗通瑤泉¶
<pb:KR4d0342_WYG_001-9a>¶
　　　對月¶
璇霄蕩凉颸静夜却團扇幽人醉未醒月色牕户轉起¶
舞歩髙寒借我蟾宫便¶
　　　十六夜看月¶
夜乆羣動息廵簷尚何觀庭空葉忽墜琤若摧琅玕芒¶
寒星彩動霜氣尤瀰漫誰知太虛中運此寳月團須臾¶
一雁叫飛下溪流灘¶
　　　月過林端清甚¶
<pb:KR4d0342_WYG_001-9b>¶
月出雙樹間營魄何流光初弦還當午净極涵莽蒼溪¶
虛響城角露重天欲霜送客出籬門共立古道長¶
　　　玉溪樓看月¶
山晴夜自明草樹遙可矚樓頭春已非尚有月如玉胡¶
為乎來哉可謂萬事足溝流雜蛙黽信閱人代速¶
　　　夏夜翫月¶
夜氣生微凉山空歩明月飛光入人家流影到林樾零¶
零白露滴冉冉清思𤼵乘雲度罡風天上有宫闕¶
<pb:KR4d0342_WYG_001-10a>¶
　　　方齋啓牕見月¶
我豈不解飲風軒乘月開細細春酌動徐徐秋興來俄¶
而弄清影自爾却氛埃誰信城市居野老為裴回¶
　　　中夜危坐雨聲清甚¶
倦卧一塌上展轉不能寐更聴蟋蟀吟時時風雨至披¶
衣起趺坐數息存妙寄其生何用觀夜氣吾已志¶
　　　八月初七日終夜大雷震雨如傾注風敗吾藩¶
　　　籬㧞吾庭樹¶
<pb:KR4d0342_WYG_001-10b>¶
晴明天氣佳草木浮光煇珎禽各翔語羣花競芳菲人¶
情春和時怡逰𩔖忘歸常陽一以亢旱甚翻歔欷赤地¶
至千里焉有不年饑家家望雲霓想像隂雨霏狂飈震¶
雷吼連夕恐非機溪漲橋已解拍岸欲平磯所幸蛙黽¶
爾跳噪皆輕肥居民其奈何泥淖生理㣲意欲問彼蒼¶
何日生清暉由來此隂陽嵗事中和希今年積秋熱焦¶
熬在郊圻既雨復苦風㧞樹敗墻圍后土無乾處眇予¶
將疇依¶
<pb:KR4d0342_WYG_001-11a>¶
　　　雨後驟冷凄然¶
天髙氣蕭瑟薄薄寒中人登山兮臨水貧士志不平惆¶
悵徒自憐覉旅誰友生申旦耿不寐淹留可無成¶
　　　梅雨¶
山溪遶寒城林園眇荒隅南枝小春梅意似醉眼舒¶
雲隂冒霏霏欲歩雨如塗人閒壓芳槽洗酌留我娛¶
易齋誦銘語耆英幾年無吾儕老孫子交契嵗月徂¶
速飲付丘壑微吟對江湖何當暗香底花影相持¶
<pb:KR4d0342_WYG_001-11b>¶
扶¶
　　　微雨¶
雲間度微雨霑灑草木浄披衣未盥櫛失却體中病屋¶
角鳩鳴隂是亦彼情性今我睡既醒豈不有孤詠¶
　　　夜雨¶
卧聴空山雨愁人春夜長田蛙與水鳴聒聒來耳旁緬¶
懐千載遙賢達多遯藏豈無命世才所抱或沮傷離家¶
脱塵役且憇雲水鄉時運不我留老去空彷徨但恐壯¶
<pb:KR4d0342_WYG_001-12a>¶
志銷放浪宜自彊¶
　　　午牕驟雨¶
日暖石礎潤雷雨響空山草木盡披霏雲氣滿牕間我¶
方岸幘坐與客談笑間㑹當乗少霽午隂聴潺湲¶
　　　急雨¶
滛滛夏暑雨小民惟曰怨連朝浸田塍一夜倒河堰尋¶
常已食麥積乆況少飯錢幣易低昻亦合利商販¶
　　　阻雨¶
<pb:KR4d0342_WYG_001-12b>¶
獨坐空堂上憂來與誰語出門欲逺逰泥雨復艱阻不¶
見一人來那逢㑹心侣前除一幽禽四壁響飢䑕無以¶
滌睡昏春茶尚可煮¶
　　　自清明後十日雨¶
得雨宜秧田乆雨損麥隴日暖可成實天寒妨出種米¶
麫世所資敢為一身奉望眼冀晴色深為農夫恐長林¶
風颼颼狹港水洶洶閑謠不能歡名與食孰重¶
　　　雨中作¶
<pb:KR4d0342_WYG_001-13a>¶
閔雨澗將涸為霖流復湍聲來白浩浩氣起清漫漫隨¶
山問本源踏地觀狂瀾隔水城市塵了然不相干¶
　　　初三日雨¶
一林梅花雨香濕煙冥濛水流澗底清聲落前溪中鳥¶
飛既整暇人意亦冲融今嵗春來早新萱已滿叢¶
　　　雨中¶
山林得凉雨倍覺十分秋衡門籬落間木槿上牽牛霏¶
微弄空明炊煙澹飛浮有酒不肯飲南冠真楚囚¶
<pb:KR4d0342_WYG_001-13b>¶
　　　夏雨¶
已忻五月凉連得六月雨泉石養芝术甽澮長禾黍病¶
雖未能飲起亦尚可句凌晨百鳥啼静夜百蟲語寺外¶
鐘磬音樵歌自來去¶
　　　隂雨¶
變風忽交作雨脚牕紙鳴隘巷掩闗坐爐深沸瓶笙豈¶
不念故山斗升聊自營米貴薪炭少天亦放我晴¶
　　　夜霜牕户肅然嚴冷¶
<pb:KR4d0342_WYG_001-14a>¶
行都鎮東南衣冠萃軒盖文書漫穰穰人物當藹藹癡¶
或不知止隘即莫可奈江山何清空天地本正大四更¶
霜氣重肅若起深籟乃信埃&KR0381;中此景終不害¶
　　　雨後¶
夜煖雨驟至溝流起微湍一秋多苦晴魚鰕生意艱朝¶
來清蛙鳴便覺斗水寛豈不念其涸跳梁聊自歡¶
　　　凉雨¶
凉雨濯袢暑中林動清觴一日亦易與千古不可忘人¶
<pb:KR4d0342_WYG_001-14b>¶
物信消長治運空微昌我有挿架書醉甚無慨慷¶
　　　社雨¶
空山水流澗社雨掩籬門雲隂起㣲寒藥爐自常温老¶
&KR0180;一欠伸開巻牕明昏屋邉桃李蹊飛飛亦無言¶
開簾巻書坐燕聲煙雨中時物依辰至春社古所同豈¶
不知其然嵗月何匆匆擁襟一閑謠林花落簷風¶
　　　梅雪¶
殘冬且論詩豈待梅與雪雪固以水清梅自惟花潔𤣥¶
<pb:KR4d0342_WYG_001-15a>¶
機未易窺聖解不難説棄置便掃除俗者慮上拙¶
　　　松雪¶
松雪照殘臘溝流起輕氷倦身固蹣跚睡眼猶瞢騰塵¶
埃與野馬何急來相仍東隣可以飲一舉宜數升¶
　　　雪¶
我枕麴藉糟女為彼玉雪驚心京索舊流徙此越絶霏¶
霏醉飛花堂上燭勿滅¶
　　　積雪¶
<pb:KR4d0342_WYG_001-15b>¶
積雪有何好照我牕牖明牕明不能寐披衣數寒更帶¶
雨豈滅蹤無風如有聲荒荒山野人𣺌𣺌江海情¶
　　　坐想孤山雪竹壓籬礙過之勝¶
詩亦常語爾細思有何情瞀瞀青眼収種種白髪生不¶
如緘口住時復信脚行折竹松邉路孤山籬雪清¶
　　　回路雪作野酤¶
適俗心不夷索𨼆山不深駕言出春浦回車已留隂雪¶
飛催我句村酤且重斟此致天所資優哉有遺音¶
<pb:KR4d0342_WYG_001-16a>¶
　　　雪中¶
雪映山牕白竹爐殘葉&KR0069;寒垂紙帳低起坐百念催推¶
枕理吾夢栩栩鼻如雷覺來神氣中平旦陽明開¶
浄業與穢業交戰則我微未能滌𤣥覽前識相依違𤣥¶
冬霜後雪磵谷慵啓扉天耶其人耶咸言上上機¶
今年已有雪今年亦有梅梅花與雪片日夕相徘徊失¶
喜固莫爾亡憂尚何哉不與萬法侣孔跖俱塵埃¶
涇渭本一水濁清我何尤白雪固為潔老興開兩眸須¶
<pb:KR4d0342_WYG_001-16b>¶
臾㝠心坐薪火時添抽咄哉皆前塵秃髪不滿頭¶
鳥聲已鳴春磵廬雪色深紛綸五經笥古人云鉥心心¶
本理和順萬緣常逼侵莫作斷滅相明明去來今¶
　　　趙十有詩及髙泉之行因思往年同逰青巖¶
秋花滿青巖禪榻如昨日舉眼曽幾何嵗月流電疾君¶
其壯藻思我已老蓬蓽誰云彼髙泉春晩又能出寺底¶
讀葉碑祠前看周筆夷猶慨以慷緬邈咤而叱思君弟¶
行役應惜良㑹失朋從滛液之於我豈固必旁觀徴逐¶
<pb:KR4d0342_WYG_001-17a>¶
間往往誚逰逸相望一樽酒朱絃理青瑟墜緒或可尋¶
陳迹安可詰澒洞塵眯人榮名真蟣蝨¶
　　　八月二十五日過南豅¶
凉雨忽不止秋隂無奈何山根㵼新漲小立玩流波㑹¶
逢其適爾紫芝有竒歌惜此未深宻時見人跡過¶
巖桂苦未花尋香上扁舟溯洄得蹊間微歩理舊逰鮮¶
鮮見新枝幽芳浩難収回首城市塵所憇因少留¶
撫枕知夜永淅淅過山雨浄聴秋氣還清吟可無侣年¶
<pb:KR4d0342_WYG_001-17b>¶
來幽興熟心口自相語我其内熱歟何其未能處¶
　　　題南豅¶
南豅山下路一眼煙雨昏松篁葉滿地楊柳條映門此¶
興非所難吾道何由尊鏗爾舍瑟希帶濕藏春痕¶
　　　遊南髙峯下¶
濛鴻山氣潤噴薄澗水急殘花䕶新枝春晩綠隂集杖¶
䇿一俛仰挈榼共行立路轉南髙峯窣堵正嶪岌勝跡¶
古今同軒裳孰覉縶¶
<pb:KR4d0342_WYG_001-18a>¶
　　　譚守約陳漕林宰同遊南巖得問字¶
髙情動巖壑幽討忘逺近追隨得秋日挈榼多美醖悠¶
悠逺朝市寂寂委時運雨集星散間他年或相問¶
　　　霞山¶
避喧甘猛虎杜語誠有味況此古城遊儘逈儘無畏捫¶
蘿魚貫登&KR0008;确入荒蔚俄而得峻極天闕逼象緯春風¶
猶未旬芳事已髣髴慿虛了不寒清淑滿腸胃眼髙物¶
破碎意廣身良貴隘彼㣲塵歊邑郭亦何謂同來三二¶
<pb:KR4d0342_WYG_001-18b>¶
友斯道乆涇渭偶然一尊携物笑我頻喟焉知酒行多¶
但覺飲之既煙巒屏障環秀潤仍蔽芾更對西日紅輪¶
囷纒海氣¶
　　　中平峯下巖可坐百客絶頂尤竒¶
臨水既凝竚望崖試徘徊榜舟一以渡露晞嵐影開矯¶
首與人居直上無飛埃峭壁過鳥道老樹相縈迴下訪¶
𨼆者廬敗堵留巖隈亂草蔽嵌空停泉照崔嵬因知勝¶
絶地使我心悠哉誓當如龎老舉家為此來¶
<pb:KR4d0342_WYG_001-19a>¶
　　　齋居湖寺晚對南屏疎鐘茂林霧氣蓊然¶
南山起寒霧雨氣蓊林木但覺白漫漫不見山下屋須¶
臾逼昏黒疎鐘度幽谷寺冷西湖秋齋房媚幽獨¶
　　　歩澗壑上山𨼆¶
秋山響松竹漠漠起雲隂褰裳過石瀬望崖荒草深誰¶
家牕户開少寄閒澹心茗醑無不可所畏塵霧侵¶
　　　道場山山上有伏虎師宴坐嵓寺中方池清深¶
　　　可愛¶
<pb:KR4d0342_WYG_001-19b>¶
翠麓轉危徑清漣媚方池鐘魚鳴寳坊窣堵髙不危慿¶
軒眼力盡晴色烟凄迷秋原禾黍登佳處端在兹齋餘¶
作茗事晝寂香篆遲當年伏虎師此地嘗嵓棲髙風動¶
寥邈勝跡窮險𡾟回橈日已暮悵望空自知¶
　　　茶山¶
人日逰茶山㸃檢山下泉載惟兩賢祠緬邈桑苧仙豈¶
無髙潔懐何有香火緣雨晴動春事草樹含芳妍獨來¶
宴坐乆湛然還惘然扶輿度歸路尋友了閒篇¶
<pb:KR4d0342_WYG_001-20a>¶
　　　又¶
南風滿脩竹兩賢凜如生殘僧具湯餅茗椀寒泉清歸¶
來渉城市貨殖何縱横溪明漾長橋履此復暢情喧寂¶
等一境人世不足驚北牕卧微凉神思纔清平¶
　　　同尹一逰茶山齊賢繼來¶
蒸雨隘閭巷茶山午風清同吟方齋人禪老相送迎隔¶
城帶湖光更約暢叙情輕雲轉雷晚静定天宇明¶
　　　東南一峯松雪明朗舍前甚可眺¶
<pb:KR4d0342_WYG_001-20b>¶
夜嚴風色冽開門恍竒絶誰將連日雨幻此瓊玉屑林¶
深竹初折澗淺氷復結望乆忽烟銷山明見松雪(弋陽/縣山)¶
(色竒秀有一峯屹立于衆峯之間意頗異之邑人云山/有三十六峯此一峯石間有如龜山明之陳丞相家祖)¶
(塋在/焉)¶
　　　四月十一日靈巖¶
陟逕得遐矚濯泉愜幽尋禪牕坐來乆聊以娛客心平¶
田綠未整湖色収晚隂回橈繾綣餘翔禽亦遺音¶
　　　午日趙鈐轄同坐溪旁望靈山雲氣次韻¶
<pb:KR4d0342_WYG_001-21a>¶
塵俗自塵俗幽竒自幽竒競渡殊汚人正爾無所之城¶
隅白雲堆涌出靈山詩不可磨滅者天欲鑄偉辭是大¶
有佳趣豈問庾元規舉扇勿障風吾與子同歸¶
　　　雪觀¶
絶壑過蘭若炷熏擁寒爐稍収神觀明時翻經與書忘¶
言忽自笑得興將誰拘雪雲起氷霜是事俱澹如¶
　　　雪觀¶
暮鼓朝鐘外鼻端消息真靈山髙溪南而有彼上人祝¶
<pb:KR4d0342_WYG_001-21b>¶
髮豈滅性趺坐宜忘身咄哉露地牛染浄俱一塵當年¶
少林立話頭猶許新北風吹雨花繽紛皓如銀我來試¶
標榜此境何了因無相亦無證顰伸氣方勻¶
　　　秋日郊行題崇福寺大井¶
秋暑未退舍獨遊亭午時籃輿汗翻漿陟覺回凉颸青¶
春十載前此地嘗娛嬉只今髪種種蹉&KR0760;尚何之懸崖¶
多紫花遶夜垂青枝殘蟬猶爾噪新鴈乃許遲允矣原¶
憲貧異哉宋玉悲酌泉揖老僧清坐生佳思¶
<pb:KR4d0342_WYG_001-22a>¶
　　　靈井(九峯庵前渉澗入崦間泉𤼵嵌空日夜流/不竭鄉老傳嘗有龍見光怪吾翁名之靈)¶
　　　　　(井/)¶
靈井復何許薰風度前林一卭為蕭散渉流殊匪深山¶
空人跡少無言見鳴禽嵌嵓適所㑹潺然送清音宜我¶
濯塵土陶冩此胸襟冨貴本天命得閑且幽尋¶
　　　天竺靈𨼆觀鴻漸寺記白香山泉碑¶
靈𨼆天竺山清流潄竒石草木鬱青葱巖洞耀丹碧有¶
時閑聨騎盡日為散䇿蕭條懐古心髣髴問遺跡勝士¶
<pb:KR4d0342_WYG_001-22b>¶
多去來流年幾今昔寺記喜逢陸泉碑尚餘白因知幽¶
絶處得之乃無斁所以千載後山名轉輝赫二子有逸¶
韻煙霞本其癖想當落筆時無地著清適嗟我復何人¶
長歌想英魄¶
　　　參寥泉¶
湖光佛寺古山色泉水清蘇仙則已逺名字空含情西¶
風動林松琴瑟有餘聲我來揖而酌一飲百慮輕朗吟¶
兩石碣脊記眼為明當年彼比邱亦足得此生¶
<pb:KR4d0342_WYG_001-23a>¶
　　　六一泉¶
不見六一翁但見六一泉得泉以思翁昔僧何其賢旨¶
哉山中樂合與蒼崖鐫後來坡仙銘空以文字傳山林¶
已禁苑復與道院連蘭若縱莫存此水尤泠然嵗月誠¶
易與陵谷終變遷薫風拂湖水晚日明湖煙回頭呌林¶
逋醉倒孤山前¶
