# -*- mode: mandoku-view; -*-
#+TITLE: 澗泉集
#+DATE: 2015-08-25 00:05:11.792395
#+PROPERTY: ID KR4d0342
#+PROPERTY: BASEEDITION WYG    
#+PROPERTY: JUAN 卷三
<pb:KR4d0342_WYG_003-1a>¶
欽定四庫全書¶
　澗泉集巻三　　　　　　宋　韓淲　撰¶
　　五言古詩¶
　　　送潭帥朱晦翁先生赴經筵¶
度江今㡬時恐同元祐初中間一報復河洛已丘墟先¶
生講金華此意将何如君子與小人似難動誅鋤要使¶
各當位正論常有餘幸哉邊陲靜羣蠻亦安居大是民¶
力窮郡邑困軍儲又且士氣弱虛言多濶疎先生其扶¶
<pb:KR4d0342_WYG_003-1b>¶
持行顧平日書西風動召節帥閫來徐徐經行得古臺¶
逸&KR0259;志愈攄孺子守窮巷敢負師訓歟殷勤拜席間别¶
語不暇舒斐然忽成章先生其念諸¶
　　　送周次公入浙¶
衝風霜雪繁澗路少行迹相望一山爾那知有行役人¶
常畏違離我懐復難釋嵗晚欲晤言門前尚誰客臨安¶
至山隂玉室多仙宅酒船尋賀老才大今詩伯(陸放/翁)東¶
方諸侯上千騎森華㦸(錢越/州)村館足竒士龍門可奪席¶
<pb:KR4d0342_WYG_003-2a>¶
(李参/預)優逰何當還梅花正云白無令詩囊空但恐酒杯¶
窄斯時定何時臘月哉生魄¶
　　　送錢清逺¶
出宰清逺縣且燒清逺香斂収平生心豈謂蠻瘴妨拖¶
舟過髙溪話舊持酒觴雁翔白雲飛秋思不可忘¶
　　　送仲至長樂帥幕¶
文筆擅名第當置臺館中不合大雅尚天怒令詩窮昔¶
年弄水亭一見知不同繼而靈山陽示我所作工豈期¶
<pb:KR4d0342_WYG_003-2b>¶
江海上浩然復相從小篇清且麗大篇疏而通尚友梅¶
都官不但揚陸翁和平事淡泊志意驚盲聾時時寫㡬¶
句豈只凡馬空又喜富収拾錦繡紛青紅决定得名世挽¶
囬正始風岑岑閩嶺山連帥鼓角雄幕府少為貧因與¶
了事功地煖罕霜雪榕隂荔枝叢不妨資食啖閒逰佛¶
老宫萬一遇真隠識賞無匆匆¶
　　　送余子夀暫囬上饒¶
尋常五六月弄泉南澗幽㣲歩匝山影餘凉撫茶甌低¶
<pb:KR4d0342_WYG_003-3a>¶
囬金輦塵固為升斗謀雖無啼饑阻捫腹已白頭汗漿¶
走弊輿漫刺何所求看君已通籍合上東觀㳺弦歌指¶
秣陵䄂手逺急流又乗舶䑲風嚴灘理還舟寄謝我猿¶
鶴行藏儘悠悠¶
　　　送趙推官衡州¶
著眼塵網外納身詩社中樂哉萬好庵劉驥尊酒同此¶
事非外假千載揚清風氷溪瑞峯髙更是章泉翁永貞¶
志獨礪探&KR0296;雅用充不知羣兒愚一洗凡馬空祝融石¶
<pb:KR4d0342_WYG_003-3b>¶
鼓江舊觀多巨公興懐南渡初此地驚盲聾只今兩英¶
蕩逰宦未易逄所惜一未面舊好本家通盡其我職學¶
公車自旌弓煌煌太宗業樹立甚宏雄更願常用賢更¶
願常和戎官閒莫興寄因來莫匆匆¶
　　　送四叔辰州推官¶
離别不作惡豈是人真情作惡既已久此情何由平昔¶
我少年時與居多戱爭雖曰諸父行同隊猶弟兄先公¶
最憐君訓告尤丁寜豈知十載後星散各經營徃年招¶
<pb:KR4d0342_WYG_003-4a>¶
真嵓君嘗送我行夜飲不計酒曉騎馳霜明今我髪漸¶
白煢然對空觥君乃辰州去迢迢湘水清一官㑹自奮¶
唾手収功名如何還送君溪頭舟已横¶
　　　成季小泊南池将徃建昌¶
相望南池上悠悠我所思凌晨理短髪青鏡滿鬢絲間¶
濶将一年欣喜纔見之春風旬日爾又去不在兹人生¶
易為别心事多参差有才豈能閒君逹信無疑為我謝¶
知舊所困非衰遲尚于吟諷間暢叙一伸眉若懐平昔¶
<pb:KR4d0342_WYG_003-4b>¶
交同里今是誰立丘眇何地章泉逺莫追山風吹雪雲¶
嵗月宻推移¶
　　　送呉推官¶
執友曹噐逺髙才歩瑶京許予非詞伯隻字罔敢輕因¶
君官玉溪乃曰能詩聲夢寐於蘇黄處家義利明尺書既¶
宛轉滿紙仍丁寜自是得徃還吟邊亦飛觥苦值公事¶
勞無暇詳考評但知醉言舞談諧到忘形忽焉秩滿歸¶
嵗月流電經懐抱信舒巻物態何枯榮新凉起風檣石¶
<pb:KR4d0342_WYG_003-5a>¶
淺灘瀬清推蓬試躊躇正爾候蟲鳴行行錢塘湖悠哉¶
故人情噐逺如相忘為説華髪生君之趙子野惜未同¶
鷗盟所賦定益竒南北兩山横¶
　　　送王景育弋陽尉官滿入呉¶
天下之好事不我則彼為何必獨我出然後為得時但¶
恐才學短講論日以卑豈止身非賢君民何所宜我雖¶
無用處連蹇於茅茨所幸眼未昏英妙見于斯君學既¶
不噐君才復不覉一尉已三年東上不可遲國家仁德¶
<pb:KR4d0342_WYG_003-5b>¶
深丕冐及四夷中間臺閣尊政事多臯䕫㧞茅果彚征¶
四夷易鞭笞薫兮方南風聼我歌此詩¶
　　　送子夀入呉改秩¶
昔也夀皇時蓋以&KR0062;而守強敵難得志和書驛使走持¶
循四十年罔敢為戎首世道倐升降甲兵忽在手輕舉¶
将畧疎彼彊反歸咎遂令北伐篇小大皆滅口不惮累¶
金繒祗願和好久廟算屬仁賢尊事貴黄耇祖宗締創¶
深施澤等髙厚朝班上青𤨏憂國合細剖行行逺家林¶
<pb:KR4d0342_WYG_003-6a>¶
寒露濕蕪栁無惡夸毗兒無哂拓落叟何須莫吟詩何¶
須力飲酒¶
　　　送舒同安監暫囬上饒¶
秋入玉山靜羡君乗歸軒曉凉紅蓼渡晚晴黄葉村兒¶
女羅酒漿歡呼爭候門家人有真情巷黨無雜言豈不¶
念别久三年在真源幸從帝里囬有命須騰騫嬉逰且¶
卒嵗餘事不足論予方仰寸禄日日思故園西湖雖云¶
樂而多車馬喧¶
<pb:KR4d0342_WYG_003-6b>¶
　　　送昭武蔡倅¶
春隂生曉寒澗空雨𡨕𡨕草迷側徑滑車馬誰肯經敲¶
門有嘉客故家駕屏星道舊相(原/缺)百年之典刑昔我伯¶
祖翁忠惠與齊齡契不減歐陽驟語人觧聼昭武六百¶
石便當歸明廷至今弦歌地玉水流餘馨君侯真不凡¶
山峙而淵渟盤盤龜曵尾昻昻鶴梳翎東風吹眼明倐¶
然如酒醒¶
　　　送八哥歸寓里¶
<pb:KR4d0342_WYG_003-7a>¶
我覺日已老夢寐思故山故山修竹多春流正潺湲喜¶
汝調官歸尚得年嵗閒為我守墳墓經理田舍間四時¶
温飽外尋幽可怡顔出入更擇友𫝑利常懐姦因風頻¶
寄書慰此雙鬢斑潮横漁浦渡水滿龍山灣離眼望征¶
棹形滯心已還誰憐輦轂吏青衫褁癡頑¶
　　　送黄監税之官沙縣¶
國家右文時子可謂不遇相從今㡬年猶記弄章句神¶
州久陸沉赤子欲誰訴隆興淳熈初㡬載駕戎輅主聖¶
<pb:KR4d0342_WYG_003-7b>¶
難其臣後來忽多故方今恢天運子復䇿仕路惜乎視¶
征𣙜韜畧未濶歩男子志四方周王亦一怒惨别無它¶
言閩山眇囬互¶
　　　送致道¶
君家兄弟賢四海得師友卜居赤城霞山水照户牖宗¶
盟懶致身時務能䄂手紛綸五經笥聖處端不朽毎切¶
鄉徃之喜從仲氏後青春錢塘湖僅爾一杯酒微吟已¶
相和要論合深扣調官復東還知我離索否¶
<pb:KR4d0342_WYG_003-8a>¶
　　　送行甫¶
師門講絶學淡泊易荆榛錙銖利害牽不暇能親仁君¶
侯志意髙面無三斗塵越從武夷來邂逅京華春抵掌¶
顧我談文彩天麒麟歸㦲呉閶門太湖漾無垠修名恐¶
不立何必問屈伸¶
　　　送曾甥八三哥¶
文家𣺌江海事物隘天地不患寡所識要在索其至聖¶
賢力已到螟蜾世名利堂堂一唯翁守約妙洙泗眷言¶
<pb:KR4d0342_WYG_003-8b>¶
汝少年趣向己知意相從匝寒暑愧我有事累歸舟江¶
風急惜别重增喟約已能自修它年幸相記¶
　　　送敬之¶
一笑招真嵓屈指如昨日梅雨打溪船囬路頓蕭瑟豈¶
知數載後相逄仕塗出復是暮春時薰風轉吕律武夷¶
山甚髙千丈聳&KR0886;嵂昧者信誰知見者多自失名父難¶
為子世論莫深詰要使學力徤用則定爵秩我亦理征¶
帆相将坐林宻先乃送君歸斑衣入堂室從容奉親歡¶
<pb:KR4d0342_WYG_003-9a>¶
豈但文度膝¶
　　　送子應丈兼懐元黙兄¶
去年風雪夜髙樓醉題詩今年風露秋把酒看木犀懐¶
人在何許分教大江西掩闗正愁予公來殊好竒故交¶
非不多那有此襟期徘徊僅三日歸舟又前溪凄凄木¶
葉飛荒山夜猿啼公住無庸歸人生休别離¶
　　　送周叔謹¶
學行世所稀到眼𤼵孤咏聞君欲髙卧當不與物競師¶
<pb:KR4d0342_WYG_003-9b>¶
從既名德朋友且多令堂堂麗澤公沉潜率理性武夷¶
老仙伯辯析至於命願言融液之此意千載盛相逄復¶
相别一進當一慶波流易蕩委山立要持正剡中山水¶
窟眼界可便靜因風時寄音各各藥其病¶
　　　送王安行¶
西湖非不佳草木已變衰芙蓉花雖紅奈逼清霜時昔¶
見决科日春酣桃杏枝今從秣陵來我乃官于兹紛紛¶
許史家悠悠王謝兒吾儕撫書劔百事胡能知蕪湖連¶
<pb:KR4d0342_WYG_003-10a>¶
大江風煙蕩灣碕子歸但飲酒可逭寒與饑¶
　　　送魏兄¶
霜空愛日起林葉翻堦鳴藹藹故人意依依逰子情臨¶
離一杯酒逺作數宿程聞詩佚老堂寄言寸心傾¶
　　　重送仲至聞得祠¶
殘春呌鶗鴂百草為不芳錢塘江漲沙徃徃變田桑一¶
風或十雨冷煖殊未嘗起視天宇髙俛知人世長俄而¶
登大樓老面各已蒼慨予復何言忘却離思傷振衣問¶
<pb:KR4d0342_WYG_003-10b>¶
荒野税駕辭康荘細収篋裏詩盡秘囊中方山堂有故¶
園絶出名利塲頥神以養夀更炷琳宫香¶
　　　王教授将考試它州偶得五字送之¶
常年寡㳺從所值必名勝歴談或忘言分袂毎敗興旁¶
觀固多賢此唱彼不應十手競譏笑薰蕕亦其稱豈謂¶
落市朝失馬同墮甑棲遲理舊廬竹几得深凭君侯意¶
有餘能來歩幽磴譬如須陀洹果位當自證可無一言¶
要開我所愚懜相看檄司文何由駐征鐙無酒信云乏¶
<pb:KR4d0342_WYG_003-11a>¶
有酒又若剰積雨凉氣新老病眼空瞪¶
　　　載酒送昌甫至十許里分韻得送字¶
翁歸章泉山我以一尊送荒流忽逄梅孤峭費嘲弄情¶
親濶别去旋即墮幽夢風生千樹春寒入萬木凍杯行¶
二三子醉語或驚衆嵗晩夫如何塵外無倥偬¶
　　　送彭世昌囬自武夷¶
愚聞象山翁雄辯欲明道君嘗升其堂叩撃務深造晚¶
開山水窟謂此可忘老從容能㡬何翁已終夀考遺文¶
<pb:KR4d0342_WYG_003-11b>¶
力披尋古制資探討想君念師門沒世耿懐抱近從武¶
夷伯舊話益可考豈惟翁所親蓋自世之寳歸來過玉¶
溪惜别為傾倒樂地無古今春風動花草¶
　　　送十哥歸宣城¶
送子歸何許家在宛水邊相看敬亭在鳯凰應相連松¶
楸鬱已拱我老心凄然乃祖儒業盛爾父還能賢汝復¶
舉進士筆𫝑方翩翩六年北闕場一笑兩周旋道舊感¶
存沒離懐偶成篇功名有康荘少壮宜加鞭¶
<pb:KR4d0342_WYG_003-12a>¶
　　　送胡教授秩滿東歸¶
煙塵暗江淮風雪到溪澗交逰人復去荏苒嵗云晏山¶
空歸飛鴉洲靜起宿鴈浮生貴壮圖流俗厭末宦相期¶
豈輕肥自笑秪藜莧三年疏數中一旦逺近間老身要¶
長健他事誠易辦升沉由遇合出處付譏訕¶
　　　送鄭元老教授衡州¶
三代之學廢専門競成家經隔千百年孔廟徒奢誇我¶
朝跨兩漢斯文惟有涯天下書院中賜書㡬五車石鼓¶
<pb:KR4d0342_WYG_003-12b>¶
亦佳處湘流帶長沙衡山為其衝南國無以加猗與慶¶
歴盛風化浹邇遐州縣俱養士開設始足嘉或困舉子¶
習沉思實堪嗟公卿比塗出歆艷孰敢譁淳熈二三賢¶
使節連帥牙葺彼舊遺事丘記鎮滛哇青春復來守講¶
道方萌芽古意忽不嗣政治由隆汙只今數間屋定知¶
未傾斜如君肯交我分教且及瓜杳𣺌上重湖霜風動¶
梅花它鄉莫廽首空使望眼賖嵗月信逾速人事紛攫¶
拏勉勉儷前修無繆毫釐差¶
<pb:KR4d0342_WYG_003-13a>¶
　　　送臨江時教授秩滿還婺兼寄鞏戴¶
豈無戴在伯亦有鞏仲至兩賢夙所尚離懐想憔悴吁¶
嗟同窻録英彦非一二或富於詞章或窮於道義因君¶
肯相過重之寫吾記浮楊清江柁乃泊髙溪地停橈&KR0029;¶
薰風班荆坐蕭寺匆匆復何言但念宿昔事金華紫崔¶
嵬少小得嬉戱星囬三十載前哲日凋墜傳聞築新祠¶
翻覆堪涕泗只今臺閣尊源流庶可嗣君之内婣親伯長¶
最風誼還鄉一杯酒多謝熟致意朝廷已更化賢者必¶
<pb:KR4d0342_WYG_003-13b>¶
征彚速下七里灘得時須得位¶
　　　送余制幹赴四明¶
鯨波環甬東生犀駕鰍船戈旗耀𤣥甲聲震登萊邊運¶
柁指河洛連檣擣幽燕中堅有宗臣重望推世賢神機¶
賛廟謀天授黄石編青春䇿名勲幕府當慨然英英臺¶
閣姿秉羽寜拘攣賈勇出緒餘一舉四海全雲帆萬里¶
風枤杜歌勞還¶
　　　初八日送章丘赴省¶
<pb:KR4d0342_WYG_003-14a>¶
國家翰墨場用是得多士公卿才大夫大抵毎藉此其¶
如老伏波非但一第爾衆俊路方闢天地亦清美洋洋¶
乃大對聞者為興起冠冕鳴佩玉鋒鏑櫜弓矢成康庶¶
㡬及武宣不必擬目今有輿言萬古有載史我來見君¶
行榮名可以喜濶歩隨春風東華軟紅裏¶
　　　送徐斯逺從施樞帥隆興¶
暮春雨乍歇新晴緑隂生啼鳥集幽聼殘花愜閒情惻¶
愴百慮感良友倐告行牽衣坐己久欲語聲不鳴東湖¶
<pb:KR4d0342_WYG_003-14b>¶
波浩蕩孺子名與清今古信同調下榻人自驚公貧良¶
可療我志還當平臨觴母重辭公亦為我傾¶
　　　趙履常入建陽¶
文行士所貴世或鮮知道道通天地人斯足為我寳文¶
髙多外馳行實徒自保意誠而動化豈不在深造其間¶
有徑庭一一宜探討探討自得之樂㢤可忘老¶
俗眼無特見多以形似非波流一蕩靡莽然渾無依豈¶
不有天才又思衆所譏蹉跎度嵗月竟作淺陋歸隨世¶
<pb:KR4d0342_WYG_003-15a>¶
得富貴事業徒纎微偉哉六經書聖賢所𤼵揮¶
　　　留永豐數日告歸偶成五字别文叔¶
金飈肅商聲皓魄麗清景思子淚成河觸目意莫騁故¶
人有嘉招庸敢惮造請行行渉大川徃徃度崇嶺一登¶
君子堂彌旬獲䂓儆小飲興頗濃共學議尤炳章泉來¶
詩翁此話亦雋永人生長暌疎聚集毎俄頃興言故山¶
歸旱暵憂復耿此處雖未同可昧寸心冏世塗紛愛憎¶
吾儒挈裘領¶
<pb:KR4d0342_WYG_003-15b>¶
　　　别斯逺¶
卜居得幽曠崇山&KR0029;長松夜窻風雨來嵗事忽已冬人¶
或知子歟我身為從容此閒豈有待彼忙竟何逄徒以¶
蝸角㣲展轉纒心胷栽田藝禾黍伏臘可粗供功名不¶
難辦肉食皆鼎鍾¶
　　　别元黙¶
初不畏離别亦不愛過從周逰老江浙風雪還窮冬君¶
侯故家秀雅歩非凡蹤鳴絃寄真尚萬古開心胷胡為¶
<pb:KR4d0342_WYG_003-16a>¶
憐我懶縱論容愚憃留連一再旬欲去寒意濃當知思¶
齊賢出處誠難逄草木凍欲折冬嶺惟孤松¶
　　　行甫載酒為别¶
霜天出晴日山外看煙霏長松覆蘭若酌我何當歸人¶
情令飄灑世路徒依違景曠詩自成一觴還屢揮¶
　　　余子任訪章泉¶
章泉天下翁之子能幽尋謀道不謀利耿耿秉此心薰¶
風四月凉苔竹芾而森恨我不嗣徃空多華髪侵年來¶
<pb:KR4d0342_WYG_003-16b>¶
翁示疾豈在藥石針衆生煩惱盡病苦當不深慨焉紹¶
興初上饒聚纓簮東莱曾空青至今朱絃琴零落一丘¶
壠佳話轉平沉翁實獨逺紹文獻所酌斟詩乃其緒餘¶
歛収日行吟子歸趣益勝復逼我家林清隂佇延賞抵¶
掌横素襟𣺌𣺌兮予懐慎旃宜重欽¶
　　　送僧上懐玉¶
渺渺楓樹秋送僧上懐玉白雲度絶巘清寒滿深谷杖¶
頭掛蘿薜笠外見鴻鵠却笑&KR0180;殘隘隨縁受榮辱¶
<pb:KR4d0342_WYG_003-17a>¶
　　　文叔為糧料不月日求去作真州守¶
杜老有新語人生五馬貴儀真亦不惡温飽可自慰名¶
宦百年爾漸覺誠鮮味才歸鵷鷺行勇去復何謂豈念¶
師旅餘淮民短生氣瘡痍嘗撫摩坐視或嘘欷挺身収¶
左符於此見洪毅我為一長吟雅志其髣髴¶
　　　宋倅告老得請而歸¶
挂冠歸海嶠樟坡可髙亭無愧邴曼容如疏傳漢廷廣¶
平心鐵石大雅非蠅營靈山玉溪波二年驚屏星澹然¶
<pb:KR4d0342_WYG_003-17b>¶
毎無競舉足皆典刑宦情隨牒移蜀荘以沉𡨕從他俗¶
態度衆醉惟獨醒黄鍾鳴瓦釡螭龍為蝘蜓衰容固兒¶
戱白眼孰肯青吾儕安處順抵掌即忘形幽絶有烟霞¶
荒野多林坰春澤可巾車秋水可揚舲耳畔震風雨澒¶
洞飛雷霆黜陟既不聞奚暇分渭涇咄哉市朝子車馬¶
弗肯停翻覆五鼎亨葅醢而膻腥斂収四方志保息存¶
黄庭鷦鷯棲枝足鵬運空南溟我家澗谷底公常念伶¶
俜祖帳為長歌乾坤本清寜¶
<pb:KR4d0342_WYG_003-18a>¶
　　　贈劉叔驥縣尉苕溪家也¶
西風苕水清春日卞山横莫問桃花紅但説蓴菜生騷¶
人居是間俛仰得其情公家文章家三世蜚英聲為予¶
父子交豈特青眼明凄凉四十年道舊誰復聼只今氷¶
溪水流波照空城公來坐澗谷忍聞千載名世道日澆¶
偽出語皆可驚東望章泉山尚足堅此盟¶
　　　趙十讀通鑑有詩和韻贈之¶
胷蟠萬巻富莫受半㸃塵治道雜朱紫聖塗纒荆榛誰¶
<pb:KR4d0342_WYG_003-18b>¶
将十七史一筆能具陳論説兼軻雄紀載由周秦首明¶
禮與分世變損益因裕陵錫序尊惟恐書易淪後學今¶
如何識治宜蔚彬區區李唐臣魏陸猶言仁南北固分¶
合夷夏寜屈伸徃哉涑水翁元祐第一人帝謂勝荀悦¶
我生豈不辰¶
　　　呈周南仲推官併呈滕計度賢良¶
老身泛呉淞但覺靈岩髙東風吹桃花水流亦滔滔豈¶
不可揚舲豈不可受篙閒情未舒&KR0408;世慮非煎熬竒㢤¶
<pb:KR4d0342_WYG_003-19a>¶
又虎丘眄焉首重掻所愧塵埃人周逰鮮此遭景勝當¶
領㑹識淺泛鬱陶只有歌永言聊以相作勞¶
　　　贈潘德久舍人¶
閒常喜哦詩逄君了無句豈不有所思蓋噤莫敢吐朅¶
來呉山頭汩沒時日度悠悠衆交情徃徃半親故積隂¶
盛暑寒棲遲一筦庫君侯謫僊人邂逅辱雅顧杯行閲¶
新編指㸃盡韶濩不謂正始餘得此諸老趣慇懃復招¶
喚傾倒所藏聚法書多海岳掛壁徧毫素中間出娉婷¶
<pb:KR4d0342_WYG_003-19b>¶
清聲彩雲駐倒指不數人百年㡬相遇昨朝髙軒過隘¶
巷亦驚謼甆甌茗葉煎石鼎栢子炷幽窻坐談久不覺¶
晩横霧感君厚意長因之寫欣慕工夫未平夷漫以懐¶
抱賦轉庵法眼正逄場到朝路終當入林宻共結茅屋¶
住安心参活法一滌塵土汚¶
　　　贈孫尉¶
人生貴相親風味入杯酒不在識面早嘯歌而握手樂¶
㦲唱酬富且復知取友茫茫江湖道屈指誰耐久吾行¶
<pb:KR4d0342_WYG_003-20a>¶
古贊州溪山照窻牖是中得雅士意氣何深厚便合置¶
青𤨏誰云尚墨綬隠吏有子真相望千載後凍雨古道¶
長㣲茫濕枯柳¶
　　　贈趙景伯¶
蜀道一琴鶴髙齋二百年中原之文物諌疏慶歴傳政¶
塗竟以歸虛白更安禅嗚呼清風長不與時俗遷毎行¶
大夫墟躊躇倍依然或逄其耳孫此意庶可宣敢論家¶
世舊豈但婣戚聨只今我衰㣲青衫空裹纒憂家復憂¶
<pb:KR4d0342_WYG_003-20b>¶
國和&KR0062;何其偏世臣匪喬木休戚實共焉君從鄭荘來¶
邂逅驚四筵到我南溪上訪我南澗邊飲我一兩杯和¶
我三四篇扶摇手中筆湛如朱絲絃公侯必復始愛直¶
爾青氊要知先賢後瓜瓞自緜緜子産晉叔向信矣仇¶
池僊¶
　　　贈斯逺¶
一自離城府經年欲從逰豈日秋氣髙粲然在林丘酒¶
熟未易飲詩好未易酬幽牕展席地宛轉十日留才如¶
<pb:KR4d0342_WYG_003-21a>¶
不覊馬胷次貫九流籋雲有霄漢跼蹐不足憂駕言驪¶
駒歌散處非阻修鴻鴈天南飛時當寄綢繆¶
　　　贈李孟逹審計¶
敬亭不可見得見敬亭人寂寂紅塵裏長安風日春人¶
生易為感華髪倐已新從容一撫几圖書正横陳臭味¶
有美惡風俗多澆淳飄然湖海身欲去還逡廵¶
　　　贈孔唐叟¶
雲璈飲霞醖時乗震初爻潜天與孔聖靜俟乾坤交誰¶
<pb:KR4d0342_WYG_003-21b>¶
云星壇虛可以共黙朝我爾一片合雅俗非淳澆御氣¶
凌㓻風月暈意已消¶
　　　柬仲至帑轄蹈中理丞¶
三呉一都㑹駕言舒我憂洞門儼彫㦸通術交華輈清¶
晨皇居開五雲更飛浮陽光從東升星月爛欲収垂紳¶
奉明主靡爵班徹侯上擬成康隆下則臯䕫儔弓矢既¶
載櫜禮樂次第修子惠四海民庶㡬瘡痍瘳眇歟蟣虱¶
臣守藏獨夷猶交舊未忍遺乗軒為綢繆適歌慨以慷¶
<pb:KR4d0342_WYG_003-22a>¶
魯酒獻且酬徂年倐己冬秃髪不滿頭如知山澤臞昧¶
昧徒好修¶
　　　施教授到官兩載¶
雖為三年淹已有兩載速良晤不易逄幽魂恐難續青¶
山照孤城流水在空谷忘機在白鷗勿笑牽黄犢¶
青青水中芹泮渙而樂羣亦豈無他人亦豈不在君海¶
嶠富術業江湖稀見聞其間名世者餘子信紛紛¶
　　　贈趙十有懐其兄¶
<pb:KR4d0342_WYG_003-22b>¶
伯氏心軒渠其跡則隠耀仲氏跡廽翔其心則顯道心¶
跡亘乾坤學力貴閫奥吾非六十化事物豈至到宿簡¶
流緒長家國治誰告¶
　　　呈昌甫斯逺¶
二力扶輿去荒尋何所之章丘菊已花章泉梅欲枝孰¶
不有先友我乃得舊知塵鞅懶復整且分魚計詩¶
　　　寄胡桐廬¶
西望子陵瀬東下是漁浦明明弦歌人儒心正勞撫豈¶
<pb:KR4d0342_WYG_003-23a>¶
無讀書林松竹䕶庭宇蓬萊歸路近此去天尺五不妨¶
興寄深霞佩整紳組雪滿桐君山桐仙照千古¶
　　　寄斯逺¶
春風滿村塢想見髙人廬示疾喜復愈燕處當晏如曉¶
窻咏羲皇午枕夢華胥神彩一返元意氣還凌虛吾方¶
入深山囂塵厭城居飛鳴侣禽鳥上下看猿狙澗飲無¶
不足木食還有餘未得相勞苦題詩寄勸渠¶
　　　傚王靈溪詩寄文叔(聞入上饒境訪王十二/文過玉山境見趙四兄)¶
<pb:KR4d0342_WYG_003-23b>¶
春風入湖團暑雨來章泉如何越境出俗吏定不然見¶
賢思樂地談道明性天遺民忽聞之喜極為詩傳¶
　　　斯逺云閒睡醉天下之至樂也約各賦一首寄¶
　　　昌甫¶
卧聼青松吟起看白雲生身心兩無累所至輙暢情豈¶
特夸毗子徃徃皆強營淄澠雖異塗匪利即徇名誰云¶
衡茅下可以知枯榮縱復逼饑寒兒僕自春耕¶
神既不外騖氣亦當自和松牀薦石枕偃仰得已多鼻¶
<pb:KR4d0342_WYG_003-24a>¶
息出入通呼吸相蕩摩陽光塞天宇一定消百魔是事¶
非所難彼愚分奔波曉夕無停晷耗散歸蹉跎¶
陶陶兀兀裏渾涵忘所知恍如天地初清濁未剖時人¶
苦前識爾觸物勞心思棄置便棄置况此有酒巵一酌¶
入醺酣重觴到淋漓勿苦事邊幅醒将何所為¶
　　　寄秋塘¶
寄語秋塘翁謝借淵明詩俄而兩三年未嘗不誦之翁¶
昔逰錢湖日日載酒嬉我方坐筦庫逐𫝑利奔馳惟恐¶
<pb:KR4d0342_WYG_003-24b>¶
塵埃多忘却山水竒所以從翁借欲公知我為秋塘夫¶
如何蒲荷淨漣漪塘上客誰來寜作宋玉悲胷蟠夜光¶
寒徤筆愈陸離西風一吟諷萬事都若遺應&KR0015;我投閒¶
猶能詠於斯淵明閉闗軰翁亦老苦錐悵然復歸翁起¶
我百世思¶
　　　孟守寄詩巻於斯逺¶
人言詔節忙我覺詩巻暇寄之章丘深何其相慰藉使¶
君真不凡徃徃凌鮑謝傳觀俗眼驚幽懐語寒夜¶
<pb:KR4d0342_WYG_003-25a>¶
　　　舟至南豅且寄玉山聘君寺丞二徐文¶
宿雨起微潦輕風生早凉葉葉一飄蓬溯浪開晴光㳂¶
洄㡬年汎眼熟雲水鄉常苦乏佳伴無人與成章望望¶
指栢閣遥遥近溪堂南豅在中沚停篙且翺翔進棹君¶
未已為我逹𠂻膓萬事本如昨此適不可忘¶
　　　寄宋君輔¶
仕則有用舍學則有舒巻但願培之深名宦恐不免范¶
歐久逾新黄俞近莫辨後先行與靜信各萬人選自是¶
<pb:KR4d0342_WYG_003-25b>¶
有犂鉏自是有軒冕如聞復授徒鄉里足稱善青青謹¶
對矣話柄由我轉杳邈天外心其奈知德鮮興言相逄¶
時一再僅㳺衍夜來定何盃午後亦何臠逹生恨弗果¶
情深話猶淺東家山水窟氣岸必洪展緑草三逕春幽¶
光徧苔蘚¶
　　　寄林教授¶
題詩寄春風問訊雲間翁一月不相見飄忽花事中棲¶
棲我山林望望君頖宫斆學㳺息外還許知近功¶
<pb:KR4d0342_WYG_003-26a>¶
　　　聞仲至雪峯有行記有詩擬歐陽體寄之¶
百粤多名山磅礴甚雄偉城邑所聚落人物反無㡬吾¶
嘗思其然未嘗不憤悱秀氣鍾洩處名德當&KR0177;煒乃為¶
仙佛廬土木儼神鬼其教又皆幻其徒且不韙無非索¶
民財聚食𩔖螻螘蓋本僣竊者盗名恣蛇虺徒欲覬𡨕¶
福締建罄箱篚柰何習俗慣後世尤亹亹君登雪峯寺¶
逸覧應一唏水石固清激草木必芳菲豈不念古道胷¶
次增礧磈聞有記與詩寄與定瑰瑋¶
<pb:KR4d0342_WYG_003-26b>¶
　　　四月八日病中寄昌甫¶
我毒𤼵於腰君瘡作於背君痛那可忍我痛或可退清¶
和清潤時晴雨在户外安得如前年名勝一談㑹¶
　　　寄文叔合肥令¶
桓伊三弄笛猶足戰肥水談笑麾秦兵所向皆披靡追¶
擊至青岡堅亦中流矢不經事少年其壮乃如是宜乎¶
謝東山喜甚折屐齒只今所城邑歴代㡬遷徙君懐覇¶
王畧宰邑當念此南北雖堅明風塵未遽起士豈無竒¶
<pb:KR4d0342_WYG_003-27a>¶
氣叱咤有摩壘一從辛已年海陵擾北鄙因循再結好¶
寜不有所俟又三十八載恐漸忘昔耻吁嗟靖康變北¶
客思故里君今臨淮垣訪古欲何似長嘯朔風寒晉人¶
亦人耳¶
　　　寄趙十履道¶
養疴倦還徃南山卧荒廬風簷洒雲雨急景嵗序徂曠¶
焉親知樂睇望東城隅即事聊自吟爰寂守𤣥虛¶
　　　寄王成叟¶
<pb:KR4d0342_WYG_003-27b>¶
復從章貢囬滿謂可邂逅偶從青嵓逰失此一知舊摩¶
挲所留字和韻若金奏至今殷遺音寤寐錯昏晝人生¶
竟何為妙處匪聲臭空餘丘壑心流枕而石潄經年強¶
飯否安得日相就市㕓多犬雞墟落易豺獸源深則溪¶
清林逈山必秀緘辭寄春風思君令人瘦¶
　　　寄朴翁¶
柳下葛徴君受用得自在宴坐孤山南湖山自澎湃不¶
受爵服吞蒙荘大塊噫三年遥相望妙寄入天&KR0284;塵塵¶
<pb:KR4d0342_WYG_003-28a>¶
與刹刹超出淨名外¶
　　　寄和卿丈¶
去年中秋時同上東大樓長風吹緑尊溪光與雲浮已¶
而適異縣弔古尋隠幽豈伊邂逅懽亦足寫我憂嚴霜¶
沍冬日再㑹尤綢繆平生無是夢一旦眼底収祗今孤¶
山下交逰如故不蕭蕭丹葉飛慿髙眇離愁諸老日凋¶
謝疇知敬前修夫君從李吕此意千載休(巽巖/麗澤)¶
　　　寄潘文叔¶
<pb:KR4d0342_WYG_003-28b>¶
楊子江心水可以共煑茶鶴林招隠詩不必問僧家治¶
中今如何紬被聼報衙去年崑山陽春岸醉桃花今年¶
玉溪上蚤忙看繅車相思無賸語作字只欹斜暑雨障¶
炎日薰風散餘霞君顔想渥丹我髪亦巳華因詩一嘯¶
吟塵間事如麻¶
　　　慶元已未二月戊子寄皖山隠翁史虎囊¶
塵世離濶苦一别易寒暑弹指十五年翁今定何許聞¶
在潜山頭僧寺有誰語方瞳狎鷗鳥秃髪照獐䑕蹣跚¶
<pb:KR4d0342_WYG_003-29a>¶
狹虎囊借醉忘爾汝平生心所尊安得伴逰舉我友余¶
伯臯逺逰復羇旅當為翁慨然斗酒氣相與旦夕廣文¶
來雅趣非凡侣豈不能趨風擊鮮宰肥羜獨恨海潮邊¶
戀禄贍兒女悵望春色深風花暗呉楚¶
　　　懐斯逺¶
晴光雜空雲青春轉寒谷𦕈𦕈兮章丘所見惟我獨灑¶
然天地間豈為萬事足曉風吹詩來梅枝粲羣玉¶
　　　與春伯雩仲道舊¶
<pb:KR4d0342_WYG_003-29b>¶
八年閒放身猶許時到門潺然一梅陂湛寂非獨渾坐¶
客與我言月色雲吐吞是中只可醉五經無紛綸¶
　　　簡趙十諸友¶
摇摇山上風落落谷中雨廽谿少鷗鷺曠野分豺虎荒¶
寒不可聞惨淡不可睹偪塞案上書饑來尚堪撫¶
門外長安道轂撃人肩摩今時不云少舊年不云多市¶
朝愚智爾家國隆替何組綬固若若冠弁亦峩峩¶
臭味薰與蕕意氣金與石惟可以忘年庶可以忘夕投¶
<pb:KR4d0342_WYG_003-30a>¶
非膠漆堅抱有氷炭厄深憐眼終青未厭髪已白¶
　　　乙翁來其父兄家行一年矣甚念之二首(案今止/一首)¶
環中人所隘方外我所敬世道無它塗禅林有幽徑煙¶
崖寒自髙霜港晚逾靜投我可忘言乗閒了深定¶
　　　喜成季登科¶
一門三昆季六載兩科名士無速化塗唱第&KR0147;代耕或¶
里選舉首或賢闗馳聲落筆便離倫鼓篋皆中程煌煌¶
藝祖業中興費經營東南将百年雜遝㡬公卿事業固¶
<pb:KR4d0342_WYG_003-30b>¶
輝赫議論時縱横如君英妙姿文采玉溪生膴仕既得¶
路壺酒為我傾春晴飛殘花緑葉隨樹成豈無好風景¶
黄鳥枝上鳴唫亦不必和醉亦不必醒宿雨喜新漲浮¶
雲巻虛明¶
　　　有懐昌甫¶
三家我故舊一士我久要新冬過溪澗山寒風葉飄老¶
眼為之開&KR0147;以永今朝浮華眩鐘鼎灑落忘簞瓢古誼¶
不勝俗嵗寒松後凋共話詩翁歸章泉如雲霄¶
<pb:KR4d0342_WYG_003-31a>¶
　　　喜趙昌甫姪三哥登科¶
我祖紹聖初蓋亦登名第君家龍圖公實托同年契豈¶
知渡江久逰宦各零替低頭藉世禄悵望月中桂宜為¶
俗軰&KR0339;敢作臺閣計子方英妙時文已合斯世煌煌慶¶
元春南省果髙綴相看慈恩塔益振子苖裔如鳯千仭¶
翔如鶴九臯唳從兹恢逺業其肯負六藝志尚昔之賢¶
仕明古之制清明到華要慶㑹屏氛翳歎我正浮沉期¶
子轉磨礪載詠章泉詩詞林信根柢¶
<pb:KR4d0342_WYG_003-31b>¶
　　　徃年就禄南局謂違考亭得兩語感懐愴恨¶
依世則廢道違俗則多忤先賢有遺訓服之美無度當¶
年官藥曹急景誠可怖明明百世師僊山武夷路¶
