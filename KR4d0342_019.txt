# -*- mode: mandoku-view; -*-
#+TITLE: 澗泉集
#+DATE: 2015-08-25 00:05:12.147580
#+PROPERTY: ID KR4d0342
#+PROPERTY: BASEEDITION WYG    
#+PROPERTY: JUAN 卷十九
<pb:KR4d0342_WYG_019-1a>¶
欽定四庫全書¶
　澗泉集巻十九　　　　　　宋　韓淲　撰¶
　　七言絶句¶
　　　山中¶
屋前流水水邊山山水中間十載閒一旦塵埃撲雙鬢¶
薫風吹雨鳥關關¶
　　　廟山竚舟閒賦¶
烟雨錢塘江上山客懐舟楫徃來間誰云朝市無清致¶
<pb:KR4d0342_WYG_019-1b>¶
除却利名渾可閒¶
　　　南豅步入北豅¶
一塘春水野花閒田缺溝流轉草間正是冷煙寒食後¶
蝶飛飛去鳥關關¶
　　　春山¶
春風今已到春山花動春林縹緲間𦘕出詩篇在其表¶
惜春心事幾分閒¶
　　　初二日南豅¶
<pb:KR4d0342_WYG_019-2a>¶
八年趂得梅花發忽到窻前把一杯歳晚心情吾醉矣¶
人應問我數能來¶
　　　書南豅壁間¶
晴日顛風落早霜雲隨嵐影暮蒼蒼梅梢吹下滿庭蘂¶
安得一花横處香¶
　　　三巖¶
渡水尋山到碧巖不知身尚在人間霜天晴日青松下¶
借問誰能伴我閒¶
<pb:KR4d0342_WYG_019-2b>¶
　　　青巖¶
山儘深時氣儘清雨雲收晚做秋晴荒尋有寺通前境¶
分外身輕放脚行¶
　　　紫巖¶
年年醉倒春風前一片花光雜管絃今日經行亂山裏¶
且尋僧話看茶煙¶
　　　西巖¶
石逕却思烏石寺寺巖不數赭亭山一望逺村霜日白¶
<pb:KR4d0342_WYG_019-3a>¶
酒隨吟句入髙寒¶
　　　望廬山¶
雲谷依然十二峯遯翁曽在此山中滿川風月今誰主¶
猿鶴哀鳴蕙帳空¶
一坐廬山近十年經行空對此峯前古書讀罷古心足¶
想見當年到聖賢¶
　　　望雲峯¶
白雲堆裏見靈山秋竹竿頭雨未乾老眼不知閒景色¶
<pb:KR4d0342_WYG_019-3b>¶
只疑人把𦘕圖看¶
　　　樓西逺山數疊如屏障¶
寒煙淡木逼晴空山外之山又不窮倚遍髙樓坐而立¶
心隨眼力付盃中¶
　　　西牕望北髙峯清甚¶
破曉輕寒忽滿樓髙峯雲亦未能收蕭蕭便有風前葉¶
湖海谿山日夜流¶
　　　去年間在北髙峯下邂逅示我竹枝歌(案此所/云示竹)¶
<pb:KR4d0342_WYG_019-4a>¶
　　　(枝者不知為誰題上/當有脱誤今無可考)¶
方家谷裏劉家寺書記忽云寧少耘呉人莫唱楚人曲¶
膓斷竹枝誰忍聞¶
　　　謝昌甫到九峯¶
二父知翁二十年莫論上世徃來賢寓邦更到村庵逺¶
不信翁心不黯然¶
靈井曽煩翁記文至今流水對荒墳孤児自掃松間祭¶
人隔九泉聞不聞¶
<pb:KR4d0342_WYG_019-4b>¶
　　　二十日徃九峯¶
九峯庵上懶翁泉鑿井已經三十年猶記翁來自扶杖¶
草根撥剔見涓涓¶
翁已仙去十七年樹林水鳥鳴風煙此泉以翁得名字¶
山蒼蒼而翁依然¶
泉上樹皆翁手種泉下池皆翁所遷遶池𠋣樹看泉水¶
泉邊池影樹清圓¶
　　　雨中過春山¶
<pb:KR4d0342_WYG_019-5a>¶
春風春雨滿春山桃李梨花草樹間時有片煙收不起¶
淡隨飛鳥去而還¶
　　　教授推官把酒篬筤同登横碧¶
不待他年說舊遊相逄杯酒懶囘頭夜來脚踏溪橋路¶
正是山林一片秋¶
人已知予苦愛閒更邀遺佚對南山尋常城市官忙者¶
肯有心情到此間¶
　　　夜同處晦霞山(案此詩三首其一首/見五律一見七律)¶
<pb:KR4d0342_WYG_019-5b>¶
道家山頂中秋月照我溪南野外心莫把蕭閒作兒戯¶
為君清汎酒盃深¶
　　　囘步五嶺¶
五嶺經行敢憚勞從前此邑産賢豪幾年始見新香火¶
占得青天白日髙¶
　　　過祝老南山¶
章泉佳處試徘徊日照松根石上苔見說南山有幽隱¶
詩翁邀我過山來¶
<pb:KR4d0342_WYG_019-6a>¶
　　　登税亭賦江天¶
推窻閒為冩江天水色浮晴澹薄煙嗟我與君皆老矣¶
櫓聲㠶影眼茫然¶
　　　春江¶
半隂天氣近清明柳色花光𦘕不成行到逺村山盡處¶
一江春水縠紋平¶
　　　春浦(正月/二日)¶
日曛晴色斂霜華路入踈籬北客家一笑春情付杯酒¶
<pb:KR4d0342_WYG_019-6b>¶
亂香飄蕩落梅花¶
緑葉隂隂啼杜䳌人家春浦野泉邊東風不忍羣芳歇¶
猶有殘紅墮酒船¶
　　　山頭望江上¶
山外漲沙江氣黄天低雲日半浮光閒來已是多歸思¶
更見江蒲過逺檣¶
　　　潮落¶
萬疊流波一箭風幾多人在蕩摇中頃刻過來無别水¶
<pb:KR4d0342_WYG_019-7a>¶
依前平地閤船蓬¶
　　　初二日午後乗潮而上¶
一㠶風已過桐江鷗鷺飛來不作雙囘首長安在何許¶
亂雲吹雨滿蓬牕¶
　　　水際¶
浪連風影浸垂雲冷氣吹林樹色分正是山中春夏接¶
老身時看白鷗羣¶
榴葉深青花驟紅踈踈籬上小亭東微蟲忽化飛蝴蝶¶
<pb:KR4d0342_WYG_019-7b>¶
時鬬朝陽復趂風¶
青林收雨乍鳴蟬流水聲隨燕語(原/缺)寂寂浮橋尚堆纜¶
蕪城横處繫篷船¶
鷓翼斑紅雜亂飛雲吹雨脚樹枝低開軒未午無風日¶
淡薄陰中理硯池¶
收巻殘書拂案塵花瓶初浸玉梔新呼童問我煎茶椀¶
飯了人來一具陳¶
　　　雪溪¶
<pb:KR4d0342_WYG_019-8a>¶
馮凌泉石負春山更着清灘下一灣喚作雪溪殊不惡¶
只愁興盡我空還¶
　　　南泉¶
白雲洞邊流水聲春風桃李鳥和鳴客來掃塔無餘事¶
一宿僧房詩思生¶
　　　瓢泉¶
鑿石為瓢意若何泉聲流出又風波我來石上弄泉水¶
祗道希顔情味多¶
<pb:KR4d0342_WYG_019-8b>¶
　　　寺中石下泉池可掬¶
碧嶂清泉占上方小留連乆更相羊市聲只隔門前水¶
付與烏飛帶夕陽¶
　　　雨後池上¶
屋外山圍逼晚蒼步隨閒意老身凉雨收猶自吹殘㸃¶
濕起池荷一陣香¶
　　　澗上¶
乆晴何地不塵沙崦靄清深只數家横著短橋籬落外¶
<pb:KR4d0342_WYG_019-9a>¶
一溝秋水浸槐花¶
新凉吹得鬢斑斑老去身誰似我閒盡日微吟吟忽斷¶
但隨秋水看秋山¶
雨後蟬聲占夕陽樹踈林隙見雲光棲遲轉覺秋來好¶
山裏西風分外凉¶
　　　晨起歩過澗左¶
微酲未解凌晨起木影澗流風差差新蟬數聲過短壑¶
鄰家浄軒坐移時¶
<pb:KR4d0342_WYG_019-9b>¶
　　　小立澗上¶
上郭山前野路長一溝流漾入蒼茫春風細雨踈籬晩¶
近眼梅花傍水香¶
　　　望南髙峯竒甚龍井正在其處¶
雲收寒日兩髙峯窣堵波連翠崦重南北之間有龍井¶
十年前事一枝笻¶
　　　龍井¶
龍井寒深碧水流辯才詩已在山丘蕭蕭石上風篁嶺¶
<pb:KR4d0342_WYG_019-10a>¶
曽遇蘇仙秦少游¶
　　　石井¶
碧山嵓底水長流要與騷人勝士遊霜氣吹寒浮落葉¶
為扶藜杖看清幽¶
　　　白龍洞¶
西湖浪宕我能知却賦龍巖老古錐便做詩家元不惡¶
華亭舉棹是因誰¶
　　　飛泉洞¶
<pb:KR4d0342_WYG_019-10b>¶
飛泉洞邊人意閒白雲流影山空寒角巾野服曳笻杖¶
誰着此身天地間¶
　　　斷橋¶
湖山春靜子規啼草滿汀州樹葉低一陣暖風吹絮亂¶
又扶輿度柳橋西¶
　　　梅陂¶
疏剔灘沙水面陂四邊山木雨絲絲既非朝市非城市¶
更著交朋來和詩¶
<pb:KR4d0342_WYG_019-11a>¶
　　　㳂澗觀流¶
積潦奔湍響澗隂風囘隱隱更沉沉如今又識臨流樂¶
未信濠梁有是心¶
　　　扁舟放流而下¶
小舟囘柁下彎碕煙草雲山風雨時莫夜歸來全似夢¶
石橋燈火見踈籬¶
　　　山橋看水¶
破碧㳂青翻紫苔浪聲風約去還來老身兩耳多塵土¶
<pb:KR4d0342_WYG_019-11b>¶
立盡山橋不忍囘¶
　　　陪昌甫成甫尋泉看鶴而歸¶
魚計亭前放鶴歸晩風吹葉正飛飛策扶老徤徐行後¶
傍水穿雲入翠微¶
　　　曽甥同遊溪園¶
亂峯髙下抹晴雲眼力都無逺近分緑葉亭臯新竹外¶
一巾華髪更斜曛¶
笑花香裏緑荷風暑氣初囬日未中老去酒杯隨處好¶
<pb:KR4d0342_WYG_019-12a>¶
戎葵尤占水邊紅¶
　　　月下泊石湖橋¶
月明深夜越來溪撑得船囘泊短堤一片柳隂隨水緑¶
山風吹起杜鵑啼(來音/離)¶
　　　十月十六日同噐逺晩歩童遊橋¶
濯錦江頭水自清行人多少望橋行橋中不識橋邊景¶
橋下莫知橋上情¶
濯錦江頭小佛廬二三良友亦同居僧敲暮皷朝鐘處¶
<pb:KR4d0342_WYG_019-12b>¶
舒卷一編賢聖書¶
　　　過呉市¶
一尉西都梅子真歸來豈是總忘身棲棲呉市門前卒¶
便道神仙乃若人¶
　　　十一日自湖團歸¶
冬日雷鳴雨又多田間流水最奔波民無稻食甚閒事¶
遲納苗時將奈何¶
　　　二十六日過新田¶
<pb:KR4d0342_WYG_019-13a>¶
春風吹我過新田徃者從容已數年歴歴幽花伴芳草¶
故交情味倍依然¶
　　　瑞雲堂¶
堆逕殘花落豔陽通幽何處覔禪房留連盡日南溪上¶
熱惱都忘眼界凉¶
昏昏煙暖帶蕪城𦘕出僧坊一岸清誰過橋來共幽討¶
碧羅紋裏小溪平¶
禪月臺邊洗墨池春晴風裏看詩碑同來不是紅塵客¶
<pb:KR4d0342_WYG_019-13b>¶
香拂茶煙兩鬢吹¶
　　　碧梧堂¶
枝榦亭亭葉葉踈午隂收後晩凉初客懷茗酒從容地¶
一色侵簷眼更虛¶
　　　兩峯堂¶
兩峯堂上兩峯寒不許他人俗眼看我覺秋晴林路穏¶
歩囬幽處葉聲乾¶
　　　徳生堂為趙侍郎題¶
<pb:KR4d0342_WYG_019-14a>¶
長夏湖邊何處凉相君親冩徳生堂幾多魚鳥升沉去¶
留得風蓮十里香¶
　　　泊舟碧瀾堂即白蘋洲也¶
碧瀾堂下白蘋洲鳥影翩翩魚陣遊想見太湖湖更好¶
西風吹浪一天秋¶
　　　題向子山耐軒¶
相臣名徳聖君稱子子孫孫合敬承百世衣冠如一日¶
堂堂心事待傳燈¶
<pb:KR4d0342_WYG_019-14b>¶
　　　同成季過余應卿竹軒¶
水源沙地日穿籬破午清風動蕩之不是輕隂過樽酒¶
故敎行色到吾詩¶
　　　晚過野趣軒¶
老來情緒惜春華常在隂隂雨脚斜鶗鴂聲中三月暮¶
園林何處覔殘花¶
判斷風光與物華淋漓筆墨字横斜草分支逕通幽沼¶
竹外人閒度柳花¶
<pb:KR4d0342_WYG_019-15a>¶
　　　夜過野趣軒小酌¶
十年燈火醉秋窻君過閩山我淛江今日持盃聽凉雨¶
依然簷溜夜淙淙¶
好山佳月近中秋不信風光在小樓𠋣盡危欄臨靜夜¶
一杯消得許多愁¶
　　　小軒¶
春正濃時花已開啼禽飛過緑隂來小軒不是多情思¶
華髪尋芳&KR0180;獨囬¶
<pb:KR4d0342_WYG_019-15b>¶
　　　題尹諫議西軒¶
此軒勝事有誰論霜夜相從共一樽歎息摩挲舊詩句¶
只今猶喜有曽孫¶
　　　題趙鈐轄水閣¶
東南都㑹水晶宫髣髴西湖醉眼中楚尾寓㕓同一笑¶
蒲萄新漲藕花風¶
　　　濯纓閣¶
平生詩思弗浪與一旦園池來寄題得名當復主人勝¶
<pb:KR4d0342_WYG_019-16a>¶
孺子之歌疇不知¶
風生微瀾湛蘋芷欲潔吾纓應為此吾纓已潔可奈何¶
只恐塵埃汚斯水¶
　　　聞溪上喧然¶
半隂半雨半晴天老覺身閒盡願眠見説軍民做端午¶
競沽官酒鬬村船¶
　　　題有山亭¶
胷中丘壑本無塵眼底青山意愈真亭占林園最髙許¶
<pb:KR4d0342_WYG_019-16b>¶
一杯風味景長新¶
　　　又題浮丘亭¶
凌風髙挹浮丘袂城郭山川正晚春不為小亭清坐乆¶
老來隨處著閒身¶
　　　文叔移築瑞石山上亭子¶
海氣漫漫江上風潮聲時度越山中且看移得新亭好¶
一任知名誰勇功¶
塵埃無地可乘風更落都城隘屋中天以江山振衣袂¶
<pb:KR4d0342_WYG_019-17a>¶
小亭休沐見新功¶
　　　歸鴈亭觀東坡詩¶
歸鴈亭前坐乆之晴雲吹散碧參差江湖秋水已如許¶
慚愧仇池徙𠋣時¶
　　　江祖石太白釣臺¶
平歩飄然上玉堂也來江祖釣滄浪一生不得文章力¶
猶有虛名萬古光¶
　　　南臺(案此詩二首其/一見五言絶句)¶
<pb:KR4d0342_WYG_019-17b>¶
春登臺處溪山好煖靄時吹淡淡風試以閒身供酒琖¶
也知人與我能同¶
　　　九日登南臺¶
臺髙戱馬風吹㡌笑口開時揷菊歸却憶東山擕妓飲¶
試呼紅袖著仙衣¶
殷勤餉酒山中客獨酌遥知&KR0180;獨登一片閒雲如可愛¶
清時誰曰味無能¶
　　　禪月臺¶
<pb:KR4d0342_WYG_019-18a>¶
貫休一去二百載猶得靈山照玉溪不是臺髙可留客¶
秋來人要覔詩題¶
尋得殘僧上月臺雨雲清薄未全開茶甌坐乆酒盃舉¶
桂樹落香黄菊來¶
凉風吹雨過城頭不近重陽不是秋斷送清樽欺老病¶
吹臺供得幾多愁¶
蛩動一臺秋氣深酒浮燈影喚微吟不禁騷雅多悲興¶
且與枯禪話息心¶
<pb:KR4d0342_WYG_019-18b>¶
齋餘洗鉢施生臺此路閒通一線開笑殺淵明沽酒逺¶
推將誰去挽誰來¶
　　　致虛齋有葉少藴曽公衮曽吉甫題句¶
我作髙齋老石林題詩無復舊知音空青何在茶山逺¶
滿徑秋風生夕隂¶
　　　重午溪廬¶
不能角&KR0112;泛菖蒲且攝閒心自讀書誰信騷經未終巻¶
又行山外到溪廬¶
<pb:KR4d0342_WYG_019-19a>¶
懷人何處章泉水更復可憐潘永豐仕路屈身還政拙¶
山林養志得詩窮¶
　　　臞庵¶
呉淞煙水是臞庵從昔行人入美談小艇延縁葦間過¶
市聲依舊隔橋南¶
　　　珪瑩中借庵¶
水明山月更閒身筆底風塵事事新賔主歴然應絶倒¶
鎮常輸與住庵人¶
<pb:KR4d0342_WYG_019-19b>¶
　　　山居¶
絶愛青山恨隔城每登樓處動吟情老身一出京城後¶
却被山迷句不成¶
　　　餘杭訪趙蹈中郊居(九月二/十八日)¶
新霜晴日見郊居草樹如斯亦有餘聞道又從湖外去¶
峯前囘鴈記傳書¶
　　　史徳脩所泊湖園正對嘯臺坐乆荷香四起凉¶
　　　甚¶
<pb:KR4d0342_WYG_019-20a>¶
菱葉荷枝貼水香誰知五月此追涼一簾之外孤山寺¶
身在他鄉若故鄉¶
　　　武林旅中小樓¶
西風蕭索雨聲愁長夜漫漫人𠋣樓莫上竹簾空悵望¶
緑楊煙暝水中流¶
　　　二十日趙園(案詩二首/一見六言)¶
水南下郭是南齋春雨閒情喚客來梅片柳條無藉在¶
晚香晴色醉深盃¶
<pb:KR4d0342_WYG_019-20b>¶
　　　十四日下郭趙園¶
老圃堂前看晚晴近溪時聴鬬船聲不知逺境干戈意¶
但覺慿軒筆硯情¶
　　　永豐燈市¶
不分春晴雪乍銷等閒騎馬看元宵人言山縣無燈火¶
試與籠街過市橋¶
　　　竹林七賢¶
西普風流付竹林山王嵇阮本何心便饒江左夷吾在¶
<pb:KR4d0342_WYG_019-21a>¶
囘首紅塵河洛深¶
　　　桐君祠用壁間韻¶
雨洗風梳萬木蒼山容水色灔晴光清明寒食春將晚¶
為覔桐君竚野航¶
春隂寂寂萬花中花外聲傳古寺鐘幾度潮生見潮落¶
尚餘情思在雲峯¶
　　　臨安縣觀錢氏廟¶
浙水東西擁數州錦衣玉食是王侯如今石鏡荒荒白¶
<pb:KR4d0342_WYG_019-21b>¶
廟屋欹斜草沒頭¶
衣錦軍前上冢時當年意氣懾呉兒中原休問今何主¶
隨分笙歌燕樂嬉¶
五帝三王只為民幾曽欲貴自家身英雄𫝑去死即已¶
尚肯貪生事别人¶
王伯規模有事功偏方乘間得爭雄彼時應笑人成敗¶
覆轍爭知箇箇同¶
故宫渾不管興亡雜遝青山萬木蒼人逺何從追徃事¶
<pb:KR4d0342_WYG_019-22a>¶
呉歌聲斷下牛羊¶
麒麟石笋尚縱横配食諸臣不得名辛苦覇圖無别䇿¶
倉皇進奉怕天兵¶
霜入溪風過大橋寺前來徃逺迢迢幾多二百年前事¶
只有蕭條樹葉飄¶
我是承平汝潁家南來呉越在天涯錢王故里驚如此¶
不忍思鄉老眼華¶
　　　桃源山道者小庵(案此詩二首/其一見五絶)¶
<pb:KR4d0342_WYG_019-22b>¶
空山落葉響流泉窈窕﨑嶇一徑邊借問桃花今在否¶
秦人元不愛山川¶
　　　晚過無為寺寺前溪有鵝脾石¶
幾年欲到無為寺今日春風試一行啼鳥數聲花裏老¶
鵞脾波上夕陽明¶
　　　崇福庵¶
一㑹靈山本宛然因師又見别逢禪吾庵鐘鼓原無恙¶
共看爐前一炷煙¶
<pb:KR4d0342_WYG_019-23a>¶
崇福庵邊安靜泉徃來漸次四十年道人只在山深處¶
手種青松已拂天¶
秋晴行到水晶山山近嵐光起滅間應有幽禪在其寺¶
避人甘占一生閒¶
翠寒雲鎻雨聲虛眼力無多意有餘忽過淺村横落港¶
秋來惟恐負樵漁¶
夜長風雨撼空山老意幽懐儘自閒更是一庵人不到¶
紙屏藤枕竹爐間¶
<pb:KR4d0342_WYG_019-23b>¶
雁聲初掠晚山秋一片煙寒雨未収水落空江楓葉墮¶
岸明沙磧見虛舟¶
　　　百法庵次載叔韻¶
雲落山根蔽逺江漸迷髙樹到幽窻須臾細雨風收處¶
𦘕出蒼洲白鳥雙¶
日遲無處着詩狂寄傲僧窻小小房一陣楊花風澹蕩¶
試囘清夢到池塘¶
春晩楊花撩亂開推窻情味興裴裒風生但覺堂堂去¶
<pb:KR4d0342_WYG_019-24a>¶
日照還看欵欵來¶
脚底樓臺盡管絃長安人物信駢闐夜深秖有踈更在¶
滿地月明光皎然¶
城都花賣已逢梅不覺光隂日夜來淺白深紅知幾許¶
薫風又見渚蓮開¶
從昔韶華不負人軟紅塵裏帝城春平髙一望多楊柳¶
殢雨霑風處處新¶
潮上錢塘海舶行片帆欹側度空明顛風駭浪時常事¶
<pb:KR4d0342_WYG_019-24b>¶
三老長年未必驚¶
翠潑春窻山數重囘坡複領更髙叢一聲啼鳥破幽夢¶
撫檻露華清曉中¶
地占髙明因指顧萬人如蟻正卑喧江聲忽起晩風急¶
一片斜陽過眼前¶
日中為市晝昏昏萬代交馳不但今江浙之南數呉㑹¶
九天宫殿五雲深¶
夜凉河漢粲熒熒燈火天街更不停十里珠簾真昨夢¶
<pb:KR4d0342_WYG_019-25a>¶
杜郎霜鬢已如星¶
　　　登虎丘西庵¶
來訪西庵三畏堂山林草樹只青蒼劔池不洗行人恨¶
石上春風白日長¶
　　　遊超果寺¶
春風山路散晴光柳欲青青梅正香試上籃輿載壺酒¶
也敎人道去尋芳¶
　　　岝㠋山寺¶
<pb:KR4d0342_WYG_019-25b>¶
振衣岝㠋山頭寺煙抹平林眼欲迷我老不知身到此¶
依依渾似武陵谿¶
　　　古城寺¶
柳隂花氣弄晴絲村北村南總見之人意不驚春動蕩¶
小來山寺一篇詩¶
　　　應僊寺¶
山田渴雨民艱食國重農功遣吏來要使輕徭仍薄斂¶
坐令寒谷得春囘¶
<pb:KR4d0342_WYG_019-26a>¶
　　　覺安寺¶
寒夜蕭蕭一枕清小窻夢破竹風聲不知身在紅塵裏¶
何處知今有宦情¶
　　　過徳清石壁故居二首¶
經行修竹小牕軒閉户看書記昔年薄宦縈人塵眯目¶
空餘棲遁此心堅¶
世事身心水一杯是非膠擾付□雷吾生只合閒蕭散¶
多少年光節物摧¶
<pb:KR4d0342_WYG_019-26b>¶
　　　元要以半屋名來索句¶
西湖隨寓數椽下又與閒人作小詩便做心情嫌廣厦¶
我生如此儘相宜¶
　　　青山寺¶
擾擾紛紛滿眼塵可憐光景逐時新數聲啼鳥亂雲暮¶
竹外一枝梅小春¶
　　　常安寺¶
乍暖隂隂欲雨天滿陂春水浸山田蛙聲一夜無人管¶
<pb:KR4d0342_WYG_019-27a>¶
斷送閒愁到枕邊¶
　　　廣平寺午炊¶
嵗熟行田禾稻香斷陂截港轉平崗荒鷄逺近聲鳴午¶
踈雨微雲山短長¶
　　　午炊祖敎寺¶
青田白水挿秧時行盡山坡路轉低初日漏雲時漲潤¶
踏歌聲裏子規啼¶
　　　過草衣寺¶
<pb:KR4d0342_WYG_019-27b>¶
莫聽秋堦促織兒吟風嘲雨也如嬉尋思老睡何曽熟¶
祗合凄凉為作詩¶
覆雨翻雲轉手間隂晴都付與秋山老年心緒偏宜醉¶
長日工夫只為閒¶
　　　過金仙寺¶
陟逕㳂岡上玉田穿墟渉港遇金仙黄雲割盡桑重緑¶
風撼輿籃但兀然¶
　　　鵞湖僧房¶
<pb:KR4d0342_WYG_019-28a>¶
青筍初成宿雨晴並簷啼鳥兩三聲鵞湖峰下僧牕晩¶
一枕誰知夢亦清¶
　　　僧房¶
炷香小閣聽山雨木葉風摇萬壑聲更與野僧供茗事¶
是知身外有閒僧¶
僧牀午睡夢初成展轉輕安分外清掻首起來神觀定¶
一牕山影正虛明¶
　　　辯才塔院次致道韻¶
<pb:KR4d0342_WYG_019-28b>¶
蘇趙從前説辯才後人塵土不須猜風篁嶺下青春晚¶
寂寂應知我獨來¶
　　　子陵墓¶
閒來信脚到乾封千古清名一夢中却憶桐江客星閣¶
可憐田壠對秋風¶
　　　觀李參政墓¶
石壁雲泉四十秋兒時來徃見風流可堪松栢衣冠地¶
世事深沉&KR0180;轉頭¶
<pb:KR4d0342_WYG_019-29a>¶
　　　謁尹諫議墓¶
髣髴兒時拜徳容中州江左事難同髙泉宰木隂隂緑¶
白髪人來酹曉風¶
　　　拜王處士墓¶
不見先生已六年湖團只是舊山川我擕茗酒奠荒草¶
寒雨吹風淚濕煙¶
　　　拜吕舍人墓¶
生晚常嗟南北分故家文獻少知聞襄陽耆舊無龎老¶
<pb:KR4d0342_WYG_019-29b>¶
獨對髙墳看白雲¶
　　　過南豅有懐成季之亡¶
西風原上&KR0387;令寒零落交遊我獨難不信人間有生死¶
菊花還作去年看¶
紛紛人物古猶今夭夀衰榮共此生秋冷南豅半溝水¶
翛然唯見二難兄¶
紅葉初翻秋已深暮雲凝亂薄寒侵排空忽斷飛鴻影¶
誰識江湖萬里心¶
<pb:KR4d0342_WYG_019-30a>¶
　　　徐子顔挽章¶
信城多士固多才鄉老凋零安在哉自哭湖團王處士¶
每逢人逝有餘哀¶
被褐紗巾醉後歌尋常還徃記婆娑遯翁九日同登處¶
殘照吹紅玉水波¶
堅坐山頭十數年後來卜築轉蕭然古梅風折籬傾倒¶
朱橘空垂屋角邊¶
門外曽聽刺史車也令鄉國重貧儒傷心又&KR1056;君之葬¶
<pb:KR4d0342_WYG_019-30b>¶
此事應須近日無(去冬孟守訪之/今冬&KR1056;之甚至)¶
人營家室因妻子二者何能一一賢到底伶俜反無累¶
反乎真宅總如然¶
霜風漠漠葉闌斑積水陂池映淺山氣盡斂形隂野土¶
一生心事白雲閒¶
覆雨翻雲以利名漢庭無日不公卿試言行志今誰是¶
却羡長貧過此生¶
宗人相送入山阿誰挽誰扶誰作歌既老無家且無子¶
<pb:KR4d0342_WYG_019-31a>¶
不知君者謂如何(學録徐大有/送終甚勞)¶
常與交朋奉杖藜放懐擕手動移時蒼茫溪北溪南路¶
忍對交朋只自知¶
談天談佛共談仙靜裏光隂不計年幾度過家扶醉去¶
豈知今日見沉泉¶
