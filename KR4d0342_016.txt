# -*- mode: mandoku-view; -*-
#+TITLE: 澗泉集
#+DATE: 2015-08-25 00:05:12.073269
#+PROPERTY: ID KR4d0342
#+PROPERTY: BASEEDITION WYG    
#+PROPERTY: JUAN 卷十六
<pb:KR4d0342_WYG_016-1a>¶
欽定四庫全書¶
　澗泉集巻十六　　　　　　宋　韓淲　撰¶
　　七言絶句¶
　　　正月初三日¶
新年喜共閒僧語薄暮明燈下紙簾活火慢&KR0745;茶漸熟¶
呼童時把炭來添¶
　　　人日¶
滿地茸茸百草茅青青知巳到山家東風一夜吹窻雨¶
<pb:KR4d0342_WYG_016-1b>¶
又得紅梅兩樹花¶
　　　十四日¶
梅花如雪滿春山元夕都來一日間天以客尋詩句好¶
香隨人與酒盃慳¶
　　　正月十七日¶
春風吹我到雲林不為梅花著意深歲晩老身無著處¶
暗香隨日動嵐隂¶
　　　正月二十七日¶
<pb:KR4d0342_WYG_016-2a>¶
去年除夜吹山雨濕盡梅花冷打門朝市如今小樓屋¶
只揩睡眼望前村¶
　　　正月二十八日二首¶
春寒不敢出籬門且撥深爐煖酒樽見説梅花風打盡¶
冷清清地月黄昏¶
隨地挑成薺菜羮只和淡水入瓶罌春風不負閑人腹¶
贏得勾勾飽後行¶
　　　十七日¶
<pb:KR4d0342_WYG_016-2b>¶
猶存人物作中興世道休貪我獨能不覺百年消折盡¶
嵇康宜早愧孫登¶
世界無人作不成幾多姦宄暗經營寒來暑徃癡迷過¶
消長盈虛理亂生¶
　　　二月晦日¶
春風猶自雨能寒破褐纔除又覺單眼暗頭昏書&KR0180;讀¶
一庭幽草静相看¶
晩色吹雲樹外明數枝遥見緑槐生誰人知我山中住¶
<pb:KR4d0342_WYG_016-3a>¶
三月春隂澗水横¶
不恨花隂日影遲只愁風横雨狂時梅梢葉底著青子¶
却憶繁香如故知¶
遶屋青青緫是山每吟山色句還慳乗閒著眼烟林外¶
物色分明見一斑¶
燕子飛飛山鳥鳴小軒癡坐倦能行推書試數平常事¶
亦向人間得此生¶
海棠初葉牡丹花轉覺衰顔一倍加徙&KR0029;䦨干問芳信¶
<pb:KR4d0342_WYG_016-3b>¶
姚黄魏紫已萌芽¶
槿籬欹倒費撑支沙岸常為野水欺幽事相闗乃如此¶
幾回虛過欲吟詩¶
　　　次韻呉推官寒食¶
今年風雨暗寒食一夜垂垂直到明原上子推將𨼆矣¶
從來此路少人行¶
萬花初過緑園林燕子人家巷陌深餳粥故應隨節序¶
不甘華髪是春心¶
<pb:KR4d0342_WYG_016-4a>¶
人間風物年年在酒後心情事事休珎重清新得吾意¶
賸拚憔悴為伊愁¶
　　　二十九日寒食(案此詩四首其一/見五古一見七律)¶
去年寒食姑蘇館吟到呉歌子夜聲猶記春城芳草渡¶
一簾花雨畫船行¶
冷烟漠漠茅簷淺依舊山南澗水流坐穏亦知時物換¶
燕飛低處鳥鳴幽¶
　　　清明¶
<pb:KR4d0342_WYG_016-4b>¶
楊柳青烟榆火新人家巷陌唱歌聲重簾未捲薄梳洗¶
簷外微寒纔曉晴¶
　　　三月初三日¶
瓶裏桃花㸃㸃紅水南依舊笑春風尋僧共看山中友¶
識賞何如付苦空¶
　　　晚春即事¶
路轉踈籬過小橋隂隂新緑滿林梢人家一雨軒牕淨¶
時有飛來語燕巢¶
<pb:KR4d0342_WYG_016-5a>¶
山氣蒼茫𤨏寂寥弄雲吹雨半瀟瀟澗聲不斷波流急¶
更聼風前婆餅焦¶
　　　芒種¶
田家一雨挿秧時成把擔禾水拍泥分段排行到畦岸¶
背篷渾不管歸遲¶
栽勻明日問青黄惜水脩堘意更忙少候根中新葉出¶
又看晴雨驗朝陽¶
三年不見種田農驀隴跳溝過屋東齊唱歌聲相勞苦¶
<pb:KR4d0342_WYG_016-5b>¶
濛濛烟裏一簔風¶
愧我麄官耗太倉及瓜而代合耕桑蠶筐閣了修秧馬¶
老稚時時饁酒漿¶
　　　三月五日¶
澗流清轉佛仙家雨歇春風水浪沙得酒有詩人共逸¶
山腰初見折桐花¶
　　　十九日¶
瀰漫隂雲黒且白今日望下還又晴憒憒一霎蒸熱氣¶
<pb:KR4d0342_WYG_016-6a>¶
願聽垂霤打簷聲¶
　　　九月二十日¶
淵明笑殺惠逺酒已公消得杜老詩詩酒於人亦何事¶
夜霜吹冷水南枝¶
　　　十六日¶
紙上閑看舊談語尊前試舉近歌詞夜冷小窓欣我獨¶
歲殘深谷待他誰¶
梅花不怕風霜雪儘逺儘荒山儘寒時有幽人為酬酢¶
<pb:KR4d0342_WYG_016-6b>¶
片香吹動忽漫漫¶
蘂瘦枝氷亦自花出林欹岸轉清華蕭蕭宿草堆黄葉¶
瀝瀝幽泉洗白沙¶
近行逺立忽低攀不覺繁香入䄂間既是孤髙還潔雅¶
凡情於汝信何顔¶
山愈髙時氣愈深水多流處影多侵翠禽急羽知人意¶
時啄殘英落粉心¶
　　　元日寅正二刻太陽交食守局¶
<pb:KR4d0342_WYG_016-7a>¶
元正但覺暁光遲風雨霖霖笑語稀見説朝家推日食¶
百司守局午方歸¶
終朝寒&KR0228;氣昏昏雲翳風霾𨼆若存天運有常交有數¶
陽光初不礙髙奔(髙奔乃黄庭/經中語也)¶
　　　十六夜月¶
去年倦卧闗門睡前歲扁舟爛漫逰莫道迎簷一杯酒¶
婆娑孤影也扶頭¶
　　　秋暑過施寺少憇至夜半山月朗然¶
<pb:KR4d0342_WYG_016-7b>¶
松梢片月見流行夜半青山白露横不是閒人愛幽處¶
秋來紛擾飽曽更¶
　　　喜晴¶
喜晴方且啟柴門忽有人來倒一樽只道乆閒常蕩蕩¶
不知小醉已昏昏¶
　　　二十三日¶
水遶寒城渚外山淡烟吹暮畵應難漁舟舉網無人㑹¶
我老吟詩把眼看¶
<pb:KR4d0342_WYG_016-8a>¶
　　　喜雨¶
風伯駕雲滿四野雷公行雨從空下農家起舞田有年¶
競養雞豚作秋社¶
　　　雨中¶
雨收炎暑入山雲滴砌淋簷潤色分更以㣲風吹草樹¶
鳥飛啼過亦欣欣¶
　　　又¶
茫茫野水浸籬根無數青山接逺村三月&KR0180;遊花下路¶
<pb:KR4d0342_WYG_016-8b>¶
一家深閉雨中門¶
　　　又¶
虛簷踈雨夜深深清徹寒窓夣不成却憶擁蓑篷底宿¶
静聽千㸃落江聲¶
抵掌揮觥不待詩共看泥土蚓鳴時晚來吹徹垂垂雨¶
未必騷人緫得知¶
　　　觀蓮見雨¶
竹送荷擎雨脚斜凉軒初試一杯茶逄人莫道溪南好¶
<pb:KR4d0342_WYG_016-9a>¶
暑月能清只數家¶
　　　次韻景瑜雨中絶句¶
人家蠶麥祈晴日城郭山川斷渡時𨼆几正看千佛偈¶
敲門誰送兩篇詩¶
門居地僻無來轍新緑新荷新笋時珎重情懐尚能賦¶
為捜言句和成詩¶
　　　初三日冬至雨中¶
今年雲物風吹雨山澗闗門亦可書焼葉爐中煖紅酒¶
<pb:KR4d0342_WYG_016-9b>¶
静聽簷溜落堦除¶
　　　六月二日大雨如注山澗水溢¶
午夜風生雨㵼簷紗㡡竹簟夣鈞天暁來拍岸波聲急¶
六月如秋意颯然¶
草樹離離半拂烟雨滋芳潤轉青妍山人整屐山邉去¶
黄鵠白鷗時導前¶
甕頭白酒香初釀慿藉一盃歸太和本自無愁更何喜¶
暑風池上看圓荷¶
<pb:KR4d0342_WYG_016-10a>¶
髙車駟馬斷經過只見春農説早禾得雨又還傷穀賤¶
不知誰與緩催科¶
　　　二十九日大雨¶
簷宇隂隂聽雨眠推窓清潤滿平川舊低竹葉新槐巻¶
當見横流入稻田¶
香凝藤枕簟如氷飛掠縱横雨㸃聲雲脚明開時暗合¶
坐尋餘菌取茶烹¶
炎蒸經月掩荆扉城市紅塵十丈飛井水欲乾猶可忍¶
<pb:KR4d0342_WYG_016-10b>¶
空山不旱已常饑¶
　　　夜雨¶
樓髙簷近瓦溝鳴自逺相傳到耳聲客枕未安詩又作¶
隔河風定又踈更¶
悠悠秋思不禁詩只有街前過雨知一犬自鳴人静後¶
與君同邸夕於斯¶
　　　雨驟聲空谷竒甚¶
只道天河洗甲兵一軒飛雨走風霆客來睡覺&KR0745;茶飲¶
<pb:KR4d0342_WYG_016-11a>¶
不特山前草木醒¶
　　　西疇寄月露¶
泉香月露墮吾前夣遶西疇覔醉仙凉入荷風吹柳雨¶
罷琴尋句聽鳴蟬¶
　　　暑中¶
山深常抱白雲眠離逺塵&KR0349;恰十年投老呉山小樓底¶
一簪華髪暑風前¶
晚雲藏日下山腰海氣吹涼片月髙夣覺小樓人不寐¶
<pb:KR4d0342_WYG_016-11b>¶
五更風送浙江濤¶
方池小檻養盆花結子抽枝亦巻牙暮色無塵閑灌沃¶
童心雖在鬢先華¶
　　　暄風¶
暄風移日過庭臯倦撥殘書首重掻門外不知山逺近¶
短墻横浸緑週遭¶
　　　赭亭山白雲寺(案此詩二首/其一見七古)¶
扶輿窈窕入山家一道溪流淺見沙春色不因寒意少¶
<pb:KR4d0342_WYG_016-12a>¶
冷烟和雨澹梅花¶
　　　霜寒¶
霜風一夜入樓寒擁被微吟亦自寛年事漸多秋又老¶
誤身初不為儒冠¶
　　　早霧¶
霧氣渾渾曉未收不知苑外與山頭瓶花忽見花梢濕¶
畵出春風一叚愁¶
　　　松雪¶
<pb:KR4d0342_WYG_016-12b>¶
洞霄雙徑傍何村松菊歸來想自存官牒推移應一笑¶
桃花源上且尋論¶
窮臘荒荒𣺌林蕩幾回落舊又生新寒催雪與梅爭白¶
空有故山誰故人¶
　　　雪晴歸自湖團¶
雪後溪山分外清東風日麗轉新晴水波𨼆𨼆逰魚影¶
木葉叢叢啼鳥聲¶
瓦溝殘雪滴春風賸水殘山淡藹中禽鳥不知人意老¶
<pb:KR4d0342_WYG_016-13a>¶
數聲啼落野梅紅¶
　　　雪後¶
澗谷氷霜踏雪行不逄荷篠即僧清世間只觧銷金帳¶
羔酒無疑茗椀亨¶
髙卧從他有㶚橋荒塗横古樹蕭蕭氷溪一曲靈山底¶
宻灑之間復亂飄¶
農卜豐登士苦題無聞近見定還迷子猷一棹歸何處¶
拍手山公醉似泥¶
<pb:KR4d0342_WYG_016-13b>¶
曉看夜聽落寒聲帶雨隨風若霧横平地尺為天下瑞¶
日光玉潔更多情¶
片月窺簷水浸氷松梢梅影共崚嶒數聲猿嘯呦呦鹿¶
撥盡隂河掛壁燈¶
　　　春思(案此詩六首其/一見七言律)¶
報答春愁有醉鄉老懐那復得剛腸門前一澗桃爭發¶
不分天紅膩水光¶
今年能得幾朝晴風雨消磨一半春野路溪亭却自好¶
<pb:KR4d0342_WYG_016-14a>¶
惜芳定可屬詞人¶
李已青白桃正紅幽人貧病憔悴容曳履過澗試蕭散¶
不知燕麥摇春風¶
平湖波暖花宜晴故園夣斷蝴蝶輕小樓行藏一徙&KR0029;¶
詩與此春俱眼明¶
惱我繁華滿眼時燕子初來雁初歸浮名自絆此身爾¶
數日晴色花欲飛¶
　　　惜春¶
<pb:KR4d0342_WYG_016-14b>¶
莫把裴&KR0966;惜春意强尋杯酒度芳時留連鄰曲多交舊¶
悵望他鄉有所思¶
躑躅辛夷非有謂薔薇芍藥欲奚為楊花側畔樓䑓少¶
一水聨橋映短籬¶
　　　春吟¶
葉葉枝頭緑未深孤花猶自間園林醺酣要是都非飲¶
興寄元非不是吟¶
花影欹燈上小窓夣回香篆有殘缸當年何事成諸葛¶
<pb:KR4d0342_WYG_016-15a>¶
萬物無情繚老龐¶
歳歳逄春不自持詩成酒去必歸遲而今&KR0568;向花邊醉¶
只拾荆薪撰早炊¶
野菜誰將滿把歸水蓊鬚長把苖肥任他比竝膏粱味¶
直底西山怨采薇¶
菜傳新緑𤼵生時花簇輕黄碎小枝日下時看粉蝴蝶¶
背人驚鬬忽參差¶
　　　三月下旬藥局書¶
<pb:KR4d0342_WYG_016-15b>¶
一官受代始知閒常恨家林未得還自是&KR0180;為温飽計¶
清時誰不㸃朝班¶
一官受代始知閑盡日髙眠醉夣間試買扁舟歸便得¶
湖横呉越有青山¶
　　　閉門¶
閉門終日不常開山雪林霜已自來收斂身心過殘歳¶
紙窓深處坐&KR0069;堆¶
傍簷禽鳥莫驚猜飛去多時忽不來只恐他人相彈射¶
<pb:KR4d0342_WYG_016-16a>¶
我無機械合徘徊¶
鴟張何用嚇鵷雛此態人間未必無綀實梧桐非腐䑕¶
莊生惠子豈其徒¶
　　　感興十首¶
迎時上下本謀身身老難禁物態新到得朱金為我樂¶
却嫌人笑我知津¶
其誰不欲上雲霄晚節當(原/缺)事事髙贏得書多垂後學¶
歸來賫志亦徒勞¶
<pb:KR4d0342_WYG_016-16b>¶
我本何為也自休靠他寜不畧廻頭徒誇扇枕黄香好¶
肯道悲秋宋玉愁¶
社䑕城狐何代無乗時應也用工夫而今又有依慿者¶
辛苦從前作世儒¶
一生精力盡於詩詩到成時不自持脱著衣冠對神武¶
婆娑空復羡諸兒¶
肝膽輪囷本致君衡山一片尚愁雲可備卹典埋歸骨¶
好爵翻令及後昆¶
<pb:KR4d0342_WYG_016-17a>¶
百尺竿頭寸歩難從前血指漫旁觀收來放去由誰做¶
底事隨人百様般¶
壯志情知已不多便鷹揚去盍如何凄凉兩眼西風裏¶
猶爾留連作好歌¶
得寵常疑失寵&KR0220;𫝑成難復念前時螳蜋鳴蛭爭先後¶
何意䝉莊亦論之¶
赤縣神州乆陸沈宣和遺恨莫追尋饒渠熟客資談柄¶
須有夫差報越心¶
<pb:KR4d0342_WYG_016-17b>¶
　　　雜興¶
常苦靈山暑氣昏澹雲踈雨洗乾坤溪南只許閑人看¶
紫障青崖静吐吞¶
書帙侵窓竹數竿晚留晴影上青攢不禁滴盡瀟瀟葉¶
時拂踈風雨未乾¶
潤色初分嵐影飄細看莽莽近迢迢山楹川觀誰能到¶
禽鳥飛鳴亦自驕¶
經雨髙林月出雲一天涼淨白紛紛道人打疊身心處¶
<pb:KR4d0342_WYG_016-18a>¶
泥飲行吟不亂羣¶
大笑花開只自藏垂頭葉㡳自芬芳天生楊震今清白¶
常具人間一種香¶
簷蔔生成淨潔花愈幽深處愈多葩肯教肉眼凡夫見¶
寜可移栽釋老家¶
　　　晚興(案詩二首其/一首見五古)¶
誰為喧卑莫賦詩幾年山澗乆安之區區守禄才餬口¶
儘覺肥甘盛一時¶
<pb:KR4d0342_WYG_016-18b>¶
　　　偶成¶
春風時弄閒花草滿面紆餘氣自和行過小亭因坐乆¶
却驚啼鳥一聲多¶
連隂却喜社能晴雨淡桃花滿澗生幾樹正依流水上¶
曉風吹動日華明¶
山上行還山下行草隨幽逕不知名青春自是多情思¶
梅葉隂隂已半成¶
　　　又¶
<pb:KR4d0342_WYG_016-19a>¶
世間榮辱最愁人荏苒年光老逼身莫笑區區有仙佛¶
識心見性養精神¶
招之不來麾不去不動聲色泰山措拙於用大無所容¶
枵然魏王五石瓠¶
梅黄雨細柳花風渾在鶯啼燕語中流水髙山元不惡¶
短籬破屋為無窮¶
孤坐幽窓静炷香却疑身與世相忘紅深一樹榴花𤼵¶
緑嫩數枝支子芳¶
<pb:KR4d0342_WYG_016-19b>¶
舒嘯閑平理亂心古來賢逹幾升沉只宜一唱紫芝曲¶
不用三思梁甫吟¶
病餘倦甚唯思睡醉裏歡來擬欲顛飲罷空山身老矣¶
夣囬清暑意翛然¶
　　　又¶
非閑静不可作詩非老&KR0180;焉能讀書開巻空山照華髪¶
吟編荒徑入吾廬¶
　　　明日再題¶
<pb:KR4d0342_WYG_016-20a>¶
周㳺於世不闗渠合把塵勞日以疎半夜雨聲驚客枕¶
一身禪榻夣蘧蘧¶
　　　戱書¶
亂拖㳺士伴噇酒硬捉閑僧聽做詩後句不來瓶已罄¶
月凉山静角巾欹¶
　　　午坐¶
晴初小院窓半開堦下草色侵莓苔清風徐徐木隂寂¶
禽鳥自鳴時自來¶
<pb:KR4d0342_WYG_016-20b>¶
家家蠶事採桑歸蠒箔才收又整機辛苦一春成絹後¶
村農誰是著新衣¶
　　　偶興¶
徃來鄰並歲年深老稚空忙慶弔心羙惡衰榮消長事¶
又須著眼一沉吟¶
膠膠擾擾復悠悠多少迷情不掉頭利者笑名名笑利¶
日前身後欲何謀¶
東南呉蜀大江横西北闗河幾戰爭智者不愚愚者智¶
<pb:KR4d0342_WYG_016-21a>¶
到頭分合世難平¶
深谷荒虛人迹稀無風黄落自横飛敗籬東畔板橋斷¶
時有鄰家負水歸¶
　　　雜題¶
屋前巷北苦稚子木斗煮熟撮數賣腐儒食飽可奈何¶
寒夜擁爐亦可嘬¶
黒豆硬炒不貴發敗紙裹之良自多紙窓坐睡時欠伸¶
冷手觧包慢挼挲¶
<pb:KR4d0342_WYG_016-21b>¶
瓶粟欲罄敗絮少三嚥玉池吾養𤣥是中止可浣便腹¶
世運宻移空推遷¶
四明所修傳燈録誰以印將塞吾目凌晨萬境不到處¶
佛見法見空逐逐¶
人之二帝三王道加之孔孟雜佛老存心養性以事天¶
五伯秦漢誠草草¶
著書談𤣥俱一偏柳和伊任孔大全禹稷顔回乃同道¶
出處得䘮醒醉眠¶
<pb:KR4d0342_WYG_016-22a>¶
　　　雪窓兀坐¶
霜收餘藹瀝簷水雪屋雲窓日氣升旋撥地爐看宿火¶
軟蒲團坐几深凭¶
　　　雨中山臺夜坐¶
桃李春風又一年老來何事不陶然晚簷莫聽垂垂雨¶
斷送流芳到酒邊¶
　　　月夜樓居¶
瀰漫寒氣月㣲明近覺風聲逺市聲不恨浮沉人海底¶
<pb:KR4d0342_WYG_016-22b>¶
樓居閒自得心清¶
　　　二十九日早歩¶
行行行過水東頭路窄因而緩慢逰草木華滋翻宿雨¶
山凉尤覺是新秋¶
　　　午歩¶
養花天氣半隂晴啼鳥水邊三四聲逰人徃來莫漫賞¶
多少古今風物情¶
　　　晚歩¶
<pb:KR4d0342_WYG_016-23a>¶
槐葉已飛無夏緑桃花新種待春紅千山僅遶千家聚¶
一水全依一逕通¶
　　　舟中曉詠¶
薫風猶見杜鵑啼淛水東逰復自西澗上有泉泉上竹¶
玉為山底是氷溪¶
桂棹蒲㠶日未西鵲聲鶯語鵓鳩啼滿溪緑水岸邊急¶
一片白雲山半齊¶
　　　過玉山同昌甫宿歳寒軒感愴不已¶
<pb:KR4d0342_WYG_016-23b>¶
鷺鷥林到歲寒軒屈指如今十六年當日玉虹橋未有¶
山川祗是舊山川¶
　　　小憇成季書室¶
已喜青山在眼前午隂佳樹更清圓枕書閒與尋幽夣¶
洗盡京塵意灑然¶
　　　徐子融送至石井因宿竹溪¶
山行明月歩霜華半醉㣲吟意更嘉記取鵝湖山下路¶
夜深投宿野人家¶
<pb:KR4d0342_WYG_016-24a>¶
　　　病¶
病無情緒惰吟詩筆硯空存興已非滿眼緑隂春樹老¶
小窓初日動晴暉¶
　　　僧忩¶
露寒風歛山餘靄虛凈曲通僧一窓我不占閒誰避俗¶
菊花時候有楓江¶
　　　午忩¶
午窓寒日聽松風散髪梳頭睡眼中情話堂深書帙滿¶
<pb:KR4d0342_WYG_016-24b>¶
老身何地不從容¶
　　　夜長¶
夜長殘雪小樓中擁被閑思又一冬燈影易昏爐漸冷¶
只消斜月五更鐘¶
　　　書燈¶
書燈霜夜冷清清不信觕官傍帝廷老把身心欲何用¶
山居此味飽曽經¶
　　　午睡期思書堂¶
<pb:KR4d0342_WYG_016-25a>¶
所謂伊人天一方園枝新好寄東窓八表濛濛忽時雨¶
不知平陸已成江¶
　　　讀書¶
牕明晴日小樓居静坐閒翻案上書理路漸通文向熟¶
試將回向此心初¶
　　　冷尋¶
冷尋盃酒滌書癡半盞㣲醺又到詩門外屢成三尺雪¶
茫茫眇眇欲何之¶
<pb:KR4d0342_WYG_016-25b>¶
　　　晚唐體¶
一撮新愁&KR0180;放眉小庭踈樹晩凉低牽牛織女明河外¶
縱有詩成無處題¶
　　　灌園¶
搰搰誰知舊漢隂桔橰何待此機心溪南上郭邱園地¶
應笑䝉莊著語深¶
　　　十二日灌園¶
桑䕃未移山照晩曲塘横岸小軒窓不知秋思今多少¶
<pb:KR4d0342_WYG_016-26a>¶
嵓桂芙蓉開酒缸¶
秋髙山静一簷月只許清光醉老身蓬藋之間見花竹¶
灌園休説漢隂人¶
　　　修園¶
旋買荆條䕶短籬更般沙土補長堤閒來也有無窮事¶
且看青山横杖藜¶
　　　書懐¶
老身閒淡復何求常喜禪門舉話頭試問紅塵未歸客¶
<pb:KR4d0342_WYG_016-26b>¶
渭清涇濁肯同流¶
　　　閒詠¶
閒詠遺言理素琴晚風吹樹雨愔愔山空斷岸無來轍¶
未必沙鷗識此心¶
　　　影瘦¶
秋凉於人事何悲可憐宋玉在其時登山臨水西風急¶
贏得新凉入我詩¶
　　　懐人¶
<pb:KR4d0342_WYG_016-27a>¶
北客如今可奈何更看清奏入雲和東平東里應無恙¶
吳楚年深白髪多¶
　　　人難¶
人難㑹合易暌離更把言談著在詩君去南豐我南澗¶
其間不待兩相知¶
　　　五更¶
五更人物遽喧呼不信清湖逆旅居齒髪如斯吾老矣¶
一身蝴蝶夢蘧蘧¶
<pb:KR4d0342_WYG_016-27b>¶
　　　五更朝謁之聲盈耳¶
十載山居夜寂寥蓬門雨打雪蕭蕭何曽聽得人&KR3599;喝¶
&KR0485;走齊趨鬬逞僥¶
